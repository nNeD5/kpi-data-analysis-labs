Казка.укр - дитячі книги з малюнками українською мовою онлайнІван ФранкоЛис МикитаЗа редакцією Максима РильскогоІлюстрації – С.АртюшенкоПісня першаНадійшла весна прекрасна,Многоцвітна, тепла, ясна,Мов дівчина у вінку;Ожили луги, діброви,Повно гамору, розмовиІ пісень в чагарнику.Лев, що цар є над звірами,Пише листи з печатками,Розсилає на весь світ:В тих листах велить він строго,Щоб посходився до ньогоВ мить увесь звірячий рід.Ось ідуть вони юрбами –Ті безхвості, ті з хвостами.Все, що виє, гавка, квака;Лиш один мов і не чує,В своїм замку, знай, ночує –Лис Микита, розбишака.Ой, недаром він сховався!Певне, слухать побоявся,Що звірячий скаже люд.А тим часом у столиціЦар засів біля цариці,Щоб творити звірам суд.Перший вийшов Вовк Неситий:– Царю, – каже, – від МикитиВже мені хоч пропадать!Діток моїх б'є, кусає,А Вовчицю обмовляєТак, що й сором повідать!А й мене – хіба ж то чесно? –Як він хитро і облесноМало в гріб раз не ввігнав!Це було ще того разу,Як я з царського указуМировим суддею став.От до мене вбіг Микита:Вовче, справа знаменита!Ось чотири барани.Батько їх умер недавноІ лишив їм поле славне, –На твій суд прийшли вони.Бачиш, почали сваритись,Як тим полем поділитись, –Землеміра в них нема.Я  тобі пораджу щиро:Будь ти їм за землеміра, –Праця буде недарма.Втішивсь я – нема що крити.Бачте, баранів миритиДуже я люблю над все:Як зроблю їм справу в полі,То вам жоден з них ніколиСкарг ніяких не внесе.От я швидко збираюся,З баранами вітаюся –Хлопці повні, як стручки!«Ну-бо, хлопці, поспішімо,Землю міряти ходімо!Маєте кілки, дрючки?»«Все є, – кажуть, – все готове!»Вийшли в поле Баранове,Стали мірять – ні, не йде!Тут замного, там замало,Вшир не хочуть, вздовж не стало,Не погодяться ніде.Далі каже Лис Микита:–Тут одна лиш стежка битаВас до правди заведе.Вовче, стань на середині,A з них кожний в сій хвилиніНа ріг ниви най іде.Станьте й стійте там спокійно,Кожний з вас пильнуй подвійно!Як я крикну: вирушай! –То до пана Вовка коженНайскоріш як тільки можеВ ту хвилину підбігай!Хто найшвидше дочвалає,Вовка з місця геть зіпхає,Матиме найбільшу часть.Зрозуміли? – Зрозуміли! –Ну, ставайте ж, і за діло,Най вам бог добігти дасть!Всередині став я радий,І не думавши про зраду,А Микита на межіМало зо сміху не присне –Як не гаркне, як не свисне:«Раз-два-три! А враз біжи!»Ледве крикнув Лис Микита –Гей, як рушили з копитаБарани у той сам час!А як збилися докупи,То, немов чотири ступи,В мене гопнули нараз.Як ударили щосили,Думав я, що розчавили,На макуху потовкли.Я лиш зойкнув, закрутивсяТа й на землю покотився,Очі кров'ю заплили.Та прокляті бараниськаНе вважають, що смерть близька,Що зомлілий я лежу:Сей рогами звідси пхає,Той в противний бік штовхає,Щоб посунути межу.Довго ще так правувались,Щохвилини розбігалисьТа й рогами в мене бух!А Микита, той собака,Реготавсь, аж лазив рака,Що так з мене перли дух.Ой, лиха ж була година!Проминула б ще хвилина –Вбили б вовка барани.Та якраз моя ВовчицяТут надбігла подивиться, –Аж тоді втекли вони.Хоч як жалібно цю повість,Мов сумную дужу новість,Вовк цареві говорив,То цариця ну сміятись,Та й сам цар, щоб приховатись,Ледве сміх в собі душив.Гектор, Цуцик, неборака,Став на лапки та й балака:– Царю, страже наших прав!Ковбаси я мав шматочокТа й сховав її в куточок, –Лис і тую в мене вкрав!Кіт Мурлика скочив жваво:– Бач, яке собаче право!Ковбаса була моя!Лис Микита, правда, злодій,Ковбасу ж ту при народіВ ковалихи викрав я!– Чиста правда, що й казати, –Рись почав тут промовляти, –Лис Микита злодій є.Він сумління, честь і віруЗа дриглі, горілки міруБез вагання продає.Заєць ось – душа спасенна,Як жиє, ні в ніч, ні денноЗла нікому не хотів.Ну, пішов він до Микити,Той, бач, мав його навчитиЯк вести церковний спів.Ой, гірка була наука!Лис відразу взявсь до бука, –Тільки Заєць заспівав,Він струснув його як грушу;Був би витряс певне й душу,Якби я не врятував.Аж ось виступив до трону,Щоб взять Лиса в оборону,Стрий його, Борсук Бабай.– Добре нам прислів'я каже:Ворог правди не розкаже!Що тут наплели, гай, гай!І не сором вам, Неситий,Тут одверто говорити,Як вас били барани?А ви краще б пригадали,Як ви з Лисом мандрували, –До чужої сторони.Вірним другом був Микита,Але ваша злість неситаПлатить злом на добру річ.Раз ото степами йшли ви,Голод мучив вас жахливий,Хоч коліна власні їж!Аж тут чути: «Гатьта! Вісьта!»Їде шляхом хлоп до містаЗ рибою на торг, мабуть.«Гей, – Лис каже, – мисль щаслива!Брате, буде нам пожива,Лиш гляди та мудрий будь!»Скочив Лис з одного маху,Бач, і впав посеред шляху,Ніби здох, простяг лапки.І лежить отак простертий –Він же міг зазнати смертіВід мужицької руки!Хлоп над'їхав – що за диво!З воза зліз, за камінь живо,Щоб добити бідака.Далі бачить – він не диха!«Це то так, – промовив стиха, –Вийде шапка он яка».Взяв Микиту за хвостинуТа й на віз між рибу кинув,Сів і їде в божий час.А Микита, той проноза,Ну скидати рибу з воза,В діжці лиш зостався квас.Риб не стало, Лис мій в ноги!Здибав Вовка край дороги, –Той остатню Щуку мне.«Ну ж бо, брате Миколайку,Ти лишив для мене пайку?Погодуй тепер мене!»«Ой, – говорить Вовк Неситий, –Ось де пай твій знаменитий!На, смакуй, та не вдавись!»І – зміркуй безодню злості! –Дав йому лиш самі костіЗ риб, що вкрав так сміло Лис!А для Зайця річ нелюба,Що надрав учитель чуба?Ніби нас не драли всіх?Хто ж то бачив, щоб наукаЙшла до голови без бука?Це розказувать – лиш сміх.А той Цуцик, Гектор куций,Сам спіймавсь на власній штуці!Кіт Мурлика нам казав:Винуватить він Микиту,Ковбасу ж ту смаковитуСам він у Мурлики вкрав.Мій племінник – муж побожний.І для нього злочин кожний, Мов для носа лютий хрін.Цілий рік уже минає,Як він м'яса не вживає,Неухильно постить він.Я вже сам не раз журився,Що він голодом зморився… –Тут урвав нараз Бабай...Бач, компанія чималаХтозна-звідки причвалалаЗ криком, шумом в царський гай.Старий Півень перед веде,За ним по два у ряд іде,Носять мари на плечах:А на марах Курка лежить,За марами весь рід біжить –Плач і лемент, ох і ах!Півень перед троном царськимКрикнув тенором лицарським:– Милосердя, царю мій!Вся надія наша вбита!А убивця – Лис Микита!Най нас суд розсудить твій.Ми в монастирі святомуПроживали й зла нікомуНе чинили. Та не разБачив я, що попід брамиЛис мишкує, – все за намиСвоїм хижим оком пас.Я Микиту добре знаю,Своїм дітям повідаю:«Стережіться штучок цих.В ліс мені не вибігати,Бо там ворог наш зубатий,Він життя позбавить всіх.»Аж тут раз стук-стук до брами:В волосянці перед намиСтав Микита, як монах,Уклоняється, вітаєІ поважно розгортаєЦарського листа в руках.«Ось вам, – каже, – царська воля:Звірам у гаю й на поліЖити в згоді золотій:Вовк, щоб з Вівцями братавсяІ щоб з вами я стрічавсяБув як друг, як брат, як свій!Бач, пустинником я ставсяІ від м'яса відцурався,Їм лиш зілля, воду п'ю.Мир вам, діти! Жийте з богом!»І, вклонившись за порогом,Він пішов і зник в гаю.«Ну, – кажу я діткам, – скороВирушаймо в поле з двору:Можна в полі погулять!»Радість, втіха, спів між нами!Всі ми рушили до брами, –Та не всім прийшлось вертать.Тільки вийшли, – гульк, з укриттяЯк не скочить Лис МикитаТа й хахап мою дочку!Я як крикну: «Кукуріку!»Та користі мало з крику:Розбишака вже в ліску.Я кричу, кляну, благаю,Вірні пси за ним до гаюКинулись – та, боже мій! –Принесли лиш мертве тіло.....От як злодій знахабнілийТой наказ шанує твій!»Цар сказав: «А що, Бабаю?Справді м'яса не вживаєТвій племінник? Бачиш сам,Як то він спасає душу!Ні, кінець зробити мушуВсім подібним хапунам!»І Медведя зве Бурмила:– Як тобі в нас ласка мила,Друже, меч свій прив'яжи,Йди до Лиса, най, мосьпане,Зараз тут на суд мій стане, –Строго-строго накажи!Та дивись на ту падлюку,Щоб не вдрав яку він штуку,Бо то, брате, хитрий звір!» –– Що, мене б він смів дурити? –Закричав Медвідь сердитийТа й потяг в Микитин двір.Пісня другаГей, хто в лісі не буває,Той не бачив, той не знає,Як Микита Лис жиє.Лисовичі – славний замок.Не один там хід і ґанок,Ходів, ям чимало є.Лис Микита у палаціСпочива собі по праці,Аж нараз почув: стук, стук!Глянув – ой, небесна сило!Аж це сам Медвідь Бурмило,А в руках страшенний бук.– Гей, Микито! Де подівся?Вилізай! Ось я з'явивсяВід царя усіх звірів!Наробив ти зла багато,Злий на тебе Лев, наш тато, –І таке сказать велів:«Мій одержавши наказ,Хай на суд прибуде вразЛис Микита, розбишака!А не схоче йти в мій двір, –Під ударами сокирПропаде він, мов собака!»Лис Микита зщулив вуха,Коло брами пильно слухаТих грізних медвежих слів.«Ех, – гадає, – що б зробити,Цього дурня слід провчити,Щоб так гордо не ревів!»Хитро в шпарку зазирає,Чи де засідки немає?Але ні, Бурмило сам!Ну, тоді він вийшов сміло,Втіхою лице горіло:– Дядечку, добридень вам!Дядечку! Надворі спека,Ваша ж путь була далека,Через гори, через яр.Ви втомились, ви без духа,Піт вам скрізь тече з кожуха...Що ж то, наш вельможний царІнших вже послів не має,Що найліпших посилає,На найстарших труд поклав? Ну, подвійно рад я тому,Що хоч раз до мого домуГість високий завітав.Суд для мене – з маслом каша!Знаю-бо, що мудра вашаРада захистить мене.А як ви за мене словоСкажете, то все готово,Царський гнів тяжкий мине.Вуйку, ми одного роду!З вами я в огонь і в воду!Лиш цю нічку ще заждіть:Гляньте, небо стало темне,Ви втомилися, а в мене –Вибачте – болить живіт.– А це що тобі, небоже? –– Ох, дядюню, страх негоже!Я ж присягся не вживатьМ'яса зовсім. От і мушу,Щоб не брать гріха на душу,Мед отой набридлий ссать.– Мед? – аж крикнув пан Бурмило. –Мед набридлий? Божа сило!Мед набридлим називать?Де він? Де його купуєш?Як мене ним почастуєш,Вір – не будеш нарікать.– Дядьку, – каже Лис, – це жарти!– Жарти? Дай лиш зо три кварти,То й присягою скріплю!Мед – це райський корм чудовий!Все за мед я дать готовий,Над усе я мед люблю!– Га, як так, мій вуйку милий,То ходім! Хоч в мене силиДуже мало – що робить!Твій наказ – то голос неба.Для таких гостей нам требаСил, здоров'я не жаліть.Недалеко – біля тогоДуба давнього старого –Багатій живе Охрім.В нього меду так багато,Що не то що ласувати,А й купатись можна в нім!– Ой! – зітхнув Медвідь Бурмило, –Навіть серце затремтіло!Ну, Микито, ну, біжім!Сонце сіло вже за гори,Як добігли до обори,Де багатий жив Охрім.На землі, біля города,З дуба претяжка колодаТам лежала. Майстер ГриньХтів поздовж її колоти,Та й узявся до роботи,В щілину загнавши клин.Від того страшного клинаВже роззявилась дубина,Та держалася іще,Тільки глухо заскрипіла,Ніби мовити хотіла:«Ой болить мені, пече!»– Вуйку! – шепче Лис Микита. –Ось колода ця відкрита –Ти залізь-но їй під бік!Хоч крива вона та сіра,Та в ній меду повна міра,Відси й я не раз волік.Глянь, вже темно по долині.Хлоп давно лежить в перині,Тож нічого ти не бійсь!Їж досхочу в ім'я боже!Я постою на сторожі…Ну лиш, сміло в шпарку лізь!– Дякую тобі, небоже!Подивись, щоб хто ворожийНе закрався із пітьми.Ой, вже чую запах меду!Ти, небоже, стань спереду,Та сокиру ось візьми!І за цим Медвідь БурмилоЛапи, голову і рилоВ ту широку щіль запхав;Лис тим часом трах обухомКлин із дуба вибив духом,І Бурмила дуб спіймав.«У! – дуб каже. – Є ще сила!»Гей, як схопить він Бурмила,Аж кістки йому тріщать!– Вуйку! – крикнув Лис Микита, –Правда, шпарка знаменита?Знав Охрім де мед ховать!А Медведя геть здушило,Стогне, сапа мій Бурмило,Але дуб трима й трима.Шарпнув вуйко зо три рази,Затріщали лапи й в'язи,Але вирвати – дарма!– Вуйку, – каже Лис, – як чую,Дуже вам медок смакує,Та, мабуть, вас тне бджола!Їжте ж, тільки міру майте,Бо, як об'їстеся, знайте:Буде шкода немала!.Та Медведю не до меду!Крутить задом, а спередуДержить дуб його в кліщах…То він шарпне, дряпне, смикне,Далі з болю як не рикне,Аж почули в небесах.Лис на сміх його здіймає:– Бач, як вуйко мій співає!Вуйку, що воно за спів?Та сидить вже вуйку тихо:В хаті світло – буде лихо!Хтось Охріма розбудив!А Охрім посеред ночіЧує: щось  реве скрегоче...У кватирку вигляда...Що за чудо? При колодіЩось чорніє… Може, злодій?Чи грабіжник? От біда!Вибіг з хати – дивне діло:У колоді пан Бурмило!Закричав тоді Охрім:– Гей, сюди, сусіди любі!Ось Медвідь зловився в дубі!Гей, Медведя ми провчим!У! Кипить в селі тривога,Наче ті вовки з барлога,Позривались мужики.В чім хто був, в тім вибігає,Що попало, те й хапаєВін як зброю до руки.Як прискочать до Бурмила –В того ціп, у того вила,В баби кочерга в руках,А Охрім несе сокиру.І взялись до звіра щиро:Лиш луп-цуп та трах-тарах!Біль додав Медведю сили:Як шарпнеться наш Бурмило,Шкуру всю з чола зідрав!Вирвав лапи так же само,Але шкуру з пазурамиДуб, немов своє, забрав.– Вирвавсь! Вирвавсь! – закричалиЛюди, геть повідбігали,А Бурмило трух-трух-трух!В ліс густий утік швиденько,Ліг та стогне так тяженько,Мовби з нього перло дух.Аж тут суне Лис Микита.– Ну, дядюню, – каже, – ситаВже душа? А добрий мед?Смачно ви поласували?Хочете, щоб частувалиВас так само й наперед?Ой, я трохи не заплакав,Як Охрім до вас балакав:Думав я, що буде бить.Ну, та добре обійшлося.Певне, трохи довелосяВам за мед той заплатить?Ех, куди ж це ви зібрались,Що чудово так прибралисьУ червоні чобітки?А цю шапочку червонуНесете, мабуть, додомуДля найменшої дочки?Так Микита насміхався,А Бурмило лиш метавсяТа бурчав собі під ніс.Аж на третій день ходоюВін із лихом та бідоюЛедве в царський двір приліз.Як побачив цар суворий,Що таке з Бурмилом горе,То аж руки заламав.– Гей, Бурмило, любий друже,Хто побив тебе так дужеТа ще й шкуру обідрав?– Царю! – каже тут Бурмило, –І росказувать несила!Це Микита все зробив.Через нього мук багатоМусив, царю, я прийняти,Ледве смерті не зустрів.Ух! Затупав цар ногою:– Я короною ясноюЗаклинаюсь: не втектиЛіходієві од муки!Дай мені його у руки,Смерть його побачиш ти.Потім думав і гадав він,Старших радників скликав він,З ними справу розглядав.Постанову мав велику.Приклика Кота МурликуІ до нього так сказав:– Ти, мій вірний Кіт Мурлика,Хоч тварина невелика,Та розумний ти за трьох.Ось тебе я шлю: піди тиСам до Лиса до Микити,У його злодійський льох.І скажи, щоб у столицю,У ясну мою світлицюВін, не гаючись, прийшов,А як ні, то розбишакуЯ повішу на гіллякуБез усяких там розмов!Кіт Мурлика поклонивсяІ в дорогу спорядився,Хоч мороз по шкурі дер:Страх не рад він був тій честі,Та що цар дав, їж до решти!Мало з жаху він не вмер.Пісня третяКіт Мурлика до дорогиДобре взяв на плечі ноги,В торбу впхав печену миш,І лісочком, холодками,Він прибув на вечір самийДо Микити чимскоріш.В браму стукнув, дожидає,Лис в кватирку виглядає.Кіт Мурлика шапку зняв,Поклонивсь йому низенько,Привітав його гарненькоТа й такі слова сказав:–  Друже славний і багатий!Я прийшов не жартувати – Царський вам приніс наказ.Повелитель наш ласкавийВас на суд свій кличе правийВже не перший –  другий раз.Що тут довго говорити!Дуже цар на вас сердитий,Тож я раджу вам –  ідіть!Цар заклявся: як до дворуВи не з'явитеся в пору,То й на світі вам не жить.– Мурцю! – скрикнув Лис Микита.От не ждали! От візита!Боже милий, як я рад!Ну, ходи в мої обійми!А про те казать не сміймо,Щоб сьогодні йти назад.Таж Лисиця, твоя тітка,Так тебе видає зрідка,Що не пустить нас під ніч.А маленькі лисенята – Чи ж вони б пустили брата?Ні, то неможлива річ!Повечеряєм гарненько,Проспимося, а раненькоХолодком – та й в божу путь!Стать на суд я не боюся,А з тобою, мій Котусю,Вкупі завжди радий буть!Он з Медведем інше діло!Ти зміркуй: прийшов Бурмило,Мов розбійник, у мій двірТа й до мене з криком, стуком,З величезним в лапах дрюком, –Я ж малий, слабенький звір!– Друже мій, – сказав Мурлика, –Ласка ваша завелика…Але краще ми не ждім!Ніч чудова, місяць світить…Поцілуйте жінку й діти,Та й у путь скоріш ходім.– Мурцю, – каже Лис, – май розум!Ніч не тітка, ми не возомБудем їхать, не літать.Що, як зла якась тваринаСеред ночі нас зустріне?Ні боротись, ні втікать! Ті слова Кота МурликуКинули у дрож велику.– Ваша правда, – він сказав, –Мушу на ніч вже лишиться…Та скажіть, щоб поживиться,Де б я тутка що дістав?– Мурцю мій! Колись у менеІ печене, і варенеТи вночі б знайшов і вдень.А тепер – усяк це знає –Більше м'яса не вживаю,Трохи меду є лишень.– Тьфу! – Мурлика відмовляє, –Хай Бурмило мед глитає,Ним мене не вдовольниш.Ми, коти, на мед не ласі.Може, є тут де в запасіХоч одна порядна миш?Каже Лис тоді до Мурка:– Ти жартуєш! Навіть туркаЯ б мишми не частував!Що ти видумав, небоже!Миші їсти!.. Милий боже!Про таке я й не чував!Та як мишей ти бажаєш,Мурку любий, – тут їх маєш,Що хоч ними гать гати!Тут у війтовім будинкуПовно тих мишей, мій синку,І близенько нам іти!– Ах, мій друже наймиліший,Поведіть мене на миші,До мишей я дуже звик.– Добре! Так ходи ж за мною! –І полізли між травою,Аж де війтів був курник.Там в стіні діра пробита,Нею часто Лис МикитаУ курятник той ходив.Вчора ще зайшов обнятиПівня білого, як брата, –І по-братськи задушив.Війт, зо злості зчервонівши,Пір'я півневе уздрівши,Крикнув: – Ні, вже не стерплю! –І надумав прив'язати,Щоби злодія впіймати,Край вікна міцну петлю.Лис Микита це пронюхавТа й говорить: – Мурку, слухай,Як там мишки цвіркотять,Мов горобчики невинні!А ось тут і дірка в глині! Тільки влізти та й хапать!– Чи воно безпечно, друже?Щось побоююсь я дуже,А війти – то хитрий люд.– Хе, – говорить Лис зрадливий, –Хто занадто боязливий,Най такий покине труд!Всередині там не був яІ про хитрощі не чув я...Ти боїшся наперед,То ходім собі додому,Там поживу знайдемо ми:Будем їсти редьку й мед.Кіт Мурлика застидався.– Що, гадаєш, я злякався? –До Микити він озвавсь. –Страх не є котяче діло! –І у дірку скочив сміло...І в сильце якраз спіймавсь. Ой, від страху та від жаху,Як затріпався, бідаха,Шнур ще дужче горло стис.Повернувся до одвірка,А згори, де клята дірка,Заглядає зрадник Лис.– Ну, що, Мурцю наймиліший, –Каже він, – смакують миші?Правда, що за пишний смак?Хочеш солі? Я покличу,Або в війта сам позичу, –Чи ти згоден їсти й так?Ого-го, вже й ти співаєш!Але славний голос маєш!Тенор! Ох, люблю на смерть!Жалібно, аж ллється в душу!..От уже й заплакать мушу…Ну, спасибі за концерт!Раптом двері заскрипіли,Війт роздягнений, спітнілийВибіг з києм у руках,А за ним сини і слуги,Той з ременем, з буком другий –Радість їм, Котові – жах.– Бийте, бийте! – війт гукає. –Ось хто кури викрадає!Бийте, поки спустить дух! –І луп-цуп! – летять удари…Мій Мурлика з уст ні пари,Мов осліп уже й оглух.– Бийте! – війт одно гукає. –А Мурлика скік! ХапаєПана війта аж за ніс.Хруп та й хруп, мов миш велику,Кігтями роздер всю пику,Аж добрався і до кіс.– Ґвалт! Рятуйте! – з болю, страхуВпав на землю, бідолаха.Всі до нього. – Гей, світіть!Гей, води! Гей, губки, вати! –Кинулися кров спиняти, Про Кота й забули вмить.А в Кота тверда натура:Лиш відсапав та й до шнура,Взявся гризти і кусать.Далі як смикне завзято,Шнур порвався, він тікати –Вітру навіть не догнать!Враз мишей він одцурався,На курник не оглядався,А, задравши хвіст, як міг,Швидше в дірку та лісами,Непролазними ярами,Просто в царський двір прибіг.Як побачив повелитель,Що в крові його служитель, –З гніву аж позеленів.– А! – гукнув він. Знов Микита,Знову Лис, душа несита,Насміявся з царських слів!Ні, того вже забагато!Будь я пес і пес мій тато,Коли це йому прощу!Військо шлю на розбишаку,Ізловлю – та й на гіллякуІ гніздо все розтрощу!Грізно цар ревів і тупав,Лиса б він з кістками схрупав,Якби мав його в руках.Аж як гнів пройшов безмірний,Виступив Бабай покірнийІ сказав при двораках:– Царю, явна річ, не скрита:Вільний є козак Микита,Право ж каже тричі зватьВинного на суд твій, пане,Аж як третій раз не стане,Суд заочний видавать.Що в тім правди чи неправди,Що про нього тут казали,В те не входжу. Та для всіхРівне право! Тож пошли тиІ мене ще до Микити,Щоб прийшов до царських ніг.Цар махнув лиш головою,Згоди знак дав булавою,І ні слова не сказав;А Бабай як стій зібрався,У дорозі не спинявся,В Лисовичі поспішав.Пісня четвертаЛис собі в вечірню поруЗ діточками коло дворуРозмовляючи гуляв, –Аж тут голос у дібровіОбізвався:  – А, здорові!Ось до вас я причвалав!– Ах, Бабай! Це ти, мій дядю?Всі тобі ми щиро раді.Новину несеш до нас?Ти втомився? Ти сумуєш?Ну, до хати! Заночуєш,То й балакать буде час.Всі гарненько привітались,Про здоров'я розпитались,Випив вишнячку Бабай.Сів на призьбі, спочиває.Лис про царський двір питає:– Ну, балакай, не зітхай!– Гей, синашу, схаменися, –Так сказав Бабай до Лиса, –Що, подумай, робиш ти?Нащо ти з послів сміявся?Може, й справді побоявсяНа той царський суд іти?Я ж гадаю, синку милий,Що ми знайдемо ще силиВорогам заткнути рот.Все то – голови порожні,Можеш ти у справі кожній!Обдурити той народ.– Правда, дядечку Бабаю, –Лис йому відповідає, –Ти мене підбадьорів.Що ж, піду! Хай всі побачать!Хто сміється, ті заплачуть.Цар на ласку змінить гнів!Хоч на мене він сердитий,Але знає, без МикитиЦарству цілому загин.Кожне вміє лепетати,А пораду мудру датиВміє тільки Лис один.І ввійшли вони в світлицю,Привітав Бабай Лисицю,Всі засіли край стола.Лисенята Мицько й МінаСіли гостю на коліна,І розмова враз пішла.– Дуже лютий цар, Бабаю? –Каже Лис Микита. – Знаю!Жаль йому медвежих мук!Та Медвідь – мій ворог клятий, І давно уже впійматиХтів Бурмила я до рук.Тому літ ще небагато,Як Бурмила Лев, наш тато,Губернатором зробив,На підгірські наші бори,Щоб звірячі справи й спориВсі по правді він судив.Оттоді-то Вовк НеситийЗло хотів мені зробити,А з Бурмилом змову мав, –І на суд мене, в наукуЗа одну премудру штуку,Ніби злодія позвав.Що за штука? Слухай, друже!З Вовком раз, голодні дуже,На поживу вийшли ми.День. У церкві дзвін десь дзвонить, –Та нас голод з лісу гонитьСеред лютої зими.До села ми підбігаєм,І нюшкуємо, шукаєм,Де вхопить смачний кусок.Аж тут сала, м'яса запах,Що не тільки в носі, – в лапахЗакрутило до кісток.Тії пахощі на горе,До попівської комори,Мов по нитці, довели.Стали ми довкола нюхать,Чи безпечно всюди – слухать,І віконечко знайшли.Страх тісне було вікно те!– Лізем, Вовче! – До роботи! –Каже Вовк, – Ти перший лізь!Глянь, чи де нема заліза.За тобою й я полізу, –Вовк говорить – лізь, не бійсь!Я проліз, хоч страшно дуже.«Лізь тепер за мною, друже!» –Так я Вовкові сказав.Він голодний був, тоненький,Ну, та в отвір той вузенькийЛедве тулуб свій пропхав.А в коморі – боже милий!Нам аж очі заболіли,Стільки там добра для нас:Риби, сала та свинини,І масної солонини,Ще й довжезний ряд ковбас!Став я думать, міркувати,Як тут господарювати, –Та мій Вовк немов здурів:Сало він схопив зубами,Рвав, кусав і гриз без тями,Аж давився і сопів.«Ну, – гадаю, – їж, небоже!Та для мене це негоже».Та й  беруся до ковбас.З жердки легко їх здіймаю,Крізь віконце викидаю,Поки всіх отак не стряс.А за ними й сам плигаюІ швиденько починаюВсі на шию надівать.Навантажив, як коралі,Та й до лісу – далі, далі,Скарб у яму щоб сховать.Закопавши, заховавши,Ковбасу одну ум'явши,До комори знов біжу.Прибігаю: Вовк недбало,Не доївши, кинув сало,З смальцем розпочав діжу.– Вовче, Вовче, час до гаю!З церкви люди поспішають!Щоб нас тут хто не застав!Вовк, почувши це, жахнувся,В дірку прожогом метнувся,Та вже ледве шию впхав!Бачиш – повний став, як бочка!У вікні застряг, лиш очкаСвітяться, немов свічки.Страх відняв у нього мову…Я ж кричу:  – Чого став знову?Може, лізти не з руки?Вовк не тямить вже, що діє!Лізе в дірку, аж потіє,Рветься, б'ється та дарма.Далі з лютої розпукиЗаламав передні руки:– Лисе, – каже, – сил нема!– Вовче, – я кажу, – здурів ти,Чи від смальцю оп'янів ти?Вилізай, пора нам в гай!– Ой, не можу, мій Лисуню!Бачиш, пуза не просуну!Ой Микито, помагай!Ну, скажи ти сам, Бабаю:Що я тут чинити маю,Як бідасі помогти?Кину Вовка – може згинуть.Ліпше, думаю, не кинуть,Але до попа піти.Попросить по добрій волі,Щоб дав пилку і позволивБільшу вирізать діру.Думка хитра, та ще й дуже!– Зачекай, – кажу, – мій друже!Він кричить: – Скоріш, бо вмру!Піп якраз, обід кінчивши,Меду кухликом запивши,Люльку, ходячи, курив.У вікно я заглядаю,Лапою шкряб-шкряб, благаю,Щоб вікно він одчинив.Піп поглянув, підбігає…– Лис у вікна заглядає!Гей, ловіть його! Біжіть! – Я й незчувся, а за мноюСлуги, служниці юрбою –Од вікна відбіг я вмить.Лемент, крик, біда і горе!А я просто до комориТа й сховався під поміст.Тут погоня надлітає:– Де він? Де той Лис? – питає. –Показав нам тільки хвіст!Втім зирнули – а з віконцяВовк Неситий проти сонцяВизирає! – Ось він де!Ой, нещасная головка!Таж се Вовк! А бийте ж Вовка!Хай проклятий пропаде!Вовк їх там не дожидався,А в комору заховався,Став якраз проти дверей.От вони як відчинили,То Неситий пліг щосили,Скочив просто між людей.Тут Неситого побито,Що не радий був він світу,Аж допхався ледве в ліс,І про справу ту немилуЗараз панові БурмилуВін на мене скаргу вніс.У писанні тім брехливімВін назвав мене зрадливим,Про свою ж вину мовчав...Ну, а, думаєш, БурмилоЦе ясне і просте ділоПо закону розібрав?Де тобі? Суддя той ласий,Як дізнався про ковбаси,Що я в лісі заховав,Як ревне і раз, і вдруге:– Зараз все віддай, злодюго,Щоб ніколи вже не крав!– Ти й віддав? – Бабай питає.– Що ж було робить, Бабаю?Хоч пекла у серці злість,Дав йому штук три тоненьких,А собі таких грубенькихЗалишив штук сім чи шість.От Медвідь наш судить справу:– За побої, за неславу,Вовче, маєш ковбасу!Решту я з'їм. Ти ж, Микито,Рад будь, що тебе не бито!Марш, бо кості рознесу!Так-то нас судив Бурмило!Страх мене це розгнівило!І присягся я хвостом:Як його впіймаю в руки,То за всі ті підлі штукиВідплачу Ведмедю злом.Надоспіла і вечеря;З пір'ям смажена тетеряТа куріпок штук із п'ять,Всі гарненько попоїли,Де про що поговорилиТа й пішли відпочивать.А як рано повставали,То й сніданок добрий мали:Їли сало з часником,Потім курку, потім гуску,А скінчили ту закускуЩе й копченим судаком.Отоді Микита вбравсяІ ласкаво попрощавсяЗ господинею й дітьми:– Люба жінко, будь здорова!Час іти мені до Львова,Тож ключі усі прийми!Наглядай як слід в коморі,Бо ті миші красти скорі, –А про мене не журись!Нині цар на мене лютий,Але легко може бути,Що всміхнеться ще колись.А ви, діти, не пустуйте,Поза домом не гарцюйте,Мамі шкоди не творіть!Глянь лиш, дядьку, що за звірикТой Мицунько! Хто повірить,Що йому ще тільки рік!І дітей поцілувавши,Жінці в вухо пошептавши,Що там ще сказати мав,Лис Микита, мов у гості,В Львів, назустріч царській злостіІз Бабаєм почвалав.Пісня п'ятаГу-гу-гу! – в дворі гуділо,Мов хтозна-яке там діло!– Лис Микита – двір шумів.А Микита мов не чує,Гордо, сміло машируєМіж рядами ворогів.Перед троном зупинився,І цареві поклонився,І такі слова сказав:– Царю наш, могучий пане!Я підданець послухняний,Я на суд твій правий став.Певен я, що ти в цій справі,Повелителю ласкавий,Не повірив брехунам,Тим, хто всякими пліткамиРаді сіяти між намиВсяке зло на шкоду нам.– Годі! – крикнув цар сердито. –Знаю я тебе, Микито!Годі вже хвостом вертіть!Ще й базікає за право!Ні, облеслива прояво!Нас тобі не одурить!Глянь, ось Півень у жалобі!Кіт Мурлика, жертва злоби,І Бурмило, мій барон,Пам'ятаєш їхні муки?Гей, беріть його за рукиІ мерщій до суду! Вон!– Царю, – каже Лис Микита, –Сам цю справу розсуди ти,Де, в чому вина моя?Що Бурмило був упертийМед чужий хотів пожерти,То чи ж тому винен я?А Мурлика, – боже, боже,Він ще скаржитися може!Бач, невинність він сама!Боягуз! Шахрай! Негідник!Та й хіба ж для мишок біднихКонституції нема?Кажуть: злодій я, мій пане.А Мурлика ж твій коханий,Теж не менший горлоріз.Бо хіба ж не для хижацтва,Лиходійства, розбишацтваВін у шпарку ту заліз?Царю, я підданий вірний, –Як такий твій гнів безмірний –То звели мене судить,Щоб малих злочинців вішать,І великих тим потішить!Коли так – не варто й жить!Та цар Лев не вів і вухом!І взяли Микиту духом,І зв'язали, й повелиСтражники до трибуналу;В трибуналі засідалиВсі старі Цапи й Осли.Став Микита та й балака,Та найстарший пан ОслякаВже п'ять років як оглух.Присудили: «На галузціЛису висіть на мотузці,Поки з нього вийде дух».Вовк, Бурмило і МурликаЯк почули це, – великаВсіх їх радість обняла.Кажуть: – Ми його й повісим,Ми зведем рахунки з Лисом,Хай умре тварина зла!Лиса вивели. БурмилоТрах його прилюдно в рило!– Це за чоботи мої! –Вовк для гіршої ще мукиВзад скрутив Микиті руки:– Погойдайся на гіллі!Кіт Мурлика за залузкуЗачепив міцну мотузку,Добрий зашморг ізробив,Крука ще гукнув навмисне,Щоб Микиті, як повиснеЗараз очі з лоба пив.Хто лиш жив, глядіть зійшлися,Як то будуть вішать Лиса;Стала варта, ніби мур.Лис іде, як мокра курка,Ззаду Вовк Неситий штурха,А Медвідь веде за шнур.– Постривай, – сказав Неситий, –Ми відразу задушитиНе гадаємо тебе.Будеш дриґать ще лапками,Поки Кріт під дубом ямиУ твій ріст не прогребе.Обернувся Лис до нього:– Що ж то, – каже він, – міцногоШнура не знайшлось у вас?Той би краще вам придався,На якому погойдався,Друг наш Кіт в недавній час!– Замовчи! – ревнув Бурмило, –Ач, базікає як сміло!Досі жарти на устах!Глянь, жде шибениця грізно,Кайся, поки ще не пізно,У тяжких своїх гріхах!От приводять розбишакуПід призначену гілляку,На драбину Лис вступивІ, звернувшися до миру,Він царю вклонився щироІ ось так проговорив:– Наступає вже година,Ох, для всіх звірів єдина:Скоро вічним сном засну.Царю наш, тебе благаю,Ти по давньому звичаюПросьбу вволь мені одну!Тут уже близький до гробу,Хочу виявить всю злобу,Всі гріхи, що я вчинив,Із провин заслону здерти,Щоб ніхто по моїй смертіЧерез мене не терпів.Мовив це, усім вклонився,Слізьми щирими умився, –Хто й сказав би, що хижак?Цар задумавсь на хвилину,Вгору глянув, та в долинуІ сказав: – Хай буде так.Вдарив Лис себе у груди:– Признаюся, чесні люди,Ой, багато я грішив!Чи є хоч один між вами,В кого б ділом чи словамиДобру пам'ять я лишив?Від дитинства сам собоюЯ привчався до розбою,Хоч отець за те й карав,Бідні кури та утята,Тяжко серцю пригадати,Скільки вас я розірвав!Був ще зовсім молодим я,А проте, уже на ім'яЗнав Микиту весь наш ліс:Вже ягнята й козенята,Що відбігли геть від тата,Я хапав і в яму ніс.Біг до зла я шляхом битим!Побратався із Неситим:Він учитель мій у злім.І коли на цій гілляціМаю я тепер гойдаться,То його заслуга в тім.Якось літньою пороюМи умову між собоюЗав'язали: я дрібне,Вовк велике красти буде,А діліть, як чесні люди...Одурив же він мене!Скоро прийде час ділиться,То ніколи, як годиться,Половини Вовк не брав:Загарчить – не смій і писнуть!Сам же, хоч би мусив тріснуть,Все до крихти пожирав.А як часом більшу штукуНам схопить щастило в руку,То Неситий як ревне, –Вже Вовчиця тут з синами!М'ясо мало не з кісткамиВся сім'я умить глитне.От я  згадую як нині:У одної господиніНа горище виліз я...Висів там уже готовий,Солонини шмат чудовий, –Ох ти ж, доленько моя!«Пробирай-но Вовче стріху, –Я кажу, йому на втіху, –Здобич миттю я здійму!»І поліз я на драбину,Довго мучивсь, поки вкинувСолонину в рот йому.Вовк м'ясиво хап – і драла!І мені ще думка спалаНа вечерю курку взять.Що ж, недовго і шукати:Бачу – кури, ще й багато,При стіні рядочком сплять.Підіпхавшися тихенько,Обережно, помаленькуДо курей я вже підліз.Серце б'ється… темно… тихо…Ой, було ж то все на лихо,Довело мене до сліз!Все по правді повідаю:Думав я, що курка скраю,А то сильний був індик.Курка – птиця невелика,Та попав я на індика,А індик як здійме крик!Я зубами в тепле тіло, –А індик розставив крила,Дзьобом клюк мене своїм!Світ мені в очах затьмився,Я схитнувся, поточивсяТа й на землю геп із ним!Бідна ж ти моя голівко!Вдвох з індиком на долівкуЯ у сіни просто впав,Гепнув так з усього маху, –Думав: кожну костомаху,Мов у ступі, поламав.Ну, гадаю, цим кінчиться!Та з сіней, як із в'язниці,Вийти не було куди.От запхався я в куточокІ стулився у клубочок:«Тихо! Лихо пережди!»Та даремну мав надію!Чую голос: «Гей, Андрію!А поглянь-но до сіней!На горищі щось кричало,А у сіни щось упало!Ну, Андрію, стань-но, гей!»Чути: наймит щось буркоче,Встав і шкрябає й стукоче, –Світло він світив, мабуть;Далі двері відчиняє,Каганець в руках тримає:«Що за дідько гримнув тут?» Зирк – індик по сінях ходить.– От хто крики тут заводить!З сідала Індик упав! –Та в куток він кинув оком:– Ой! Хазяйко! НенарокомГість тут любий завітав!– Що за гість? – Та Лис Микита!– Бий, Андрію! – Чим же бити?Встаньте радше з подушок!Та удвох собі без трудуМи погану цю приблудуШвидко зловимо в мішок!Поки там вона збиралась,Наймит зблизька приглядався,Знай до мене з каганцем.Я ж сиджу, тремчу, все чуюТа й усе собі міркую,Як би тут втекти живцем.Ось хазяйка лізе в сіни;Того й ждав я, як відчинитьДвері до сіней вона:Шусть їй прудко попід ноги,В хату вибіг та й з порогаПросто скочив до вікна.Шибку висадив з розгону,Стрічку не одну червонуЯ на шкірі здряпонув;Ну, та вирвався на волю.Та й садком, а там по полю,Мов безумний, в ліс махнув.Довго біг я без упину,Поки в Вовкову хатину,Ледве дишучи, добіг.– Вовче, братику! Загину!..Дай же м'яса хоч криштину,Що для мене ти зберіг!– О, зберіг! – сказав Неситий. –Тим ти, певно, будеш ситий:На, і знай дар щедрий мій!»І – зміркуйте підлу штучку! –Дав мені дубову ключку:М'ясо вішають на ній.Та не плакав я нітрохи:Славний скарб царя Гороха,У своїх я мав руках!Скарб незміряно багатий,Що навряд його забратиХтось би міг у ста мішках.Лев, про скарб отой почувши,Насторожив пильно уші.– Лисе, що це ти верзеш?Про який там скарб співаєш?Чи ще й досі скарб той маєш? –Лис йому на те: – Авжеж!Царю, – каже, – пане милий,Перед входом до могилиЯ душі не обтяжу,І чого нізащо в світіНе сказав би жінці й дітям,Те тобі я розкажу.Знай же, царю, в скарбі томуЗолотому, дорогомуСмерть найти собі ти міг.Не вкради його Микита,Кров твоя була б пролита,Від повстання ти б поліг!Цар, слова почувши дивні,Враз на ноги скочив рівніІ ревнув: – Що ти сказав?Що це мелеш знов тепер ти?Від якої втік я смерті?Хто мене убити мав?– Царю, все тобі скажу я,Про одне лише молю я,Вислухай мене ти сам.Лиш тобі й твоїй цариціЯ відкрию таємниціІ Гороха скарб віддам.– Гей, Неситий, почекай-но!Розв'яжіть його негайно! –Крикнув грізно Лев катам.Ті нерадо розв'язалиСумно думали-гадали,Що то він набреше там!А Микита, волю вчувши,Свободніше відітхнувши,– Слава богу! – прошептав. –Як не хочеться здихати,Треба вміть як слід брехати! –З тим перед царем він став.– Ну, – цар каже, – сядь, Микито,Сміло все кажи й відкрито,Та одне затям собі:Тільки збрешеш, то, їй-богу,Не за шию, а за ногуБудеш висіть на вербі!Пісня шостаСлухайте ж, як Лис МикитаЗразу, наче кінь з копита,Нісенітниці поплів.Смертю зляканий страшною,Навіть батька він ганьбою,Не соромлячись, покрив.Так він Левові говорить: – Превелике, люте гореПо заслузі б'є мене!За гріхи віддам я душу,Та одно злочинство мушуРозказати вам страшне.Літ минуло вже багато,Як небіжчик Лис, мій тато,В лісі темному напавСлавний скарб царя Гороха.Та добра йому нітрохиСкарб той клятий не додав.Батько мій був добра штука.А фінансова наука –То його був любий фах.Сам не дуже-то багатий,Скарбником у тебе стати,Царю, мав він у думках.Та думки оті лукавіВідгадав ти, царю правий,Скарбником призначив Рись.І пішов мій батько в пущу,І поніс він думу злющу –Відомстить тобі колись.В пущі скарб знайшов заклятийІ почав він міркувати,Щоб великий бунт піднять,Щоб царя зіпхнути з трону,Славну ж царськую коронуЩоб Медведеві оддать.Спілку він зібрав велику.Шле з листом Кота МурликуДо Бурмила: – Так і так:Лева скинемо ми з трону, –А як ти його коронуХочеш взять, пришли нам знак.Ну, на вість таку Бурмило,Начеб що його вкусило,Сам прибіг з-поміж дерев.«Браття, – каже, – всі за мною!Хоч умрем на полі бою,Хоч царем не буде Лев!»Батько мій і Кіт Мурлика,Вовк, Бурмило і великаЇх рідня – усі зійшлисьІ без жодного ваганняРозпочать страшне повстанняПроти тебе присяглись.Із околиць чужоземнихМали військ вони наємнихЗа Горохів скарб набрать.Я підслухав ту їх змову,Про страшну її основуСтав я пильно міркувать.Я Бурмила хитру злобуДобре знав, його особу,І нечесну, і смішну,Став рівнять з тобою, пане,І кажу: «Цей дурень станеНам царем? Ну, батьку, ну!Вмів ти скарб знайти великий,Та біда, коли владикиКращого знайти не вмів!Де Бурмило – цар народу,Там утрачено свободу,Голос правди занімів».І неначе голос з небаТут мені промовив: «ТребаЗав'язати зраді рот!Мусиш Левові служитиНезрадливо ти, Микито,Як незламний патріот!»Тут відразу постановаВ голові була готова, –І пішов я в темний гай,Скоро батько мій хвостатийТі війська пішов найматиУ сусідній з нашим край.Перед тим іще, мій пане,Місце я знайшов незнане,Де мій батько скарб сховав;Цього ж то для мене досить!Я почав той скарб виноситьІ дочиста все забрав.Невеликий час минає, –Аж мій батько повертає,Вже готове військо жде!Тільки гроші заплатити,Генералів назначити –Хоч в огонь воно піде!Не вітав рідню, домівкуБатько мій, лиш у криївкуПросто шасть – і обімлів!Спорожніла та комора,Що була ще повна вчора!Скарб увесь мов хто замів.Що він біга, шкряба, нюха, –Скарбу ні сліда, ні духа!Збожеволів мій старий!З того горя, з того ляку,Він знайшов товсту гіллякуТа й повісився на ній.А Неситий і Бурмило,Як побачили те ділоВ мить до двору подались.Дуже вірні поробилисьІ служить тобі пустились,Зрадником зостався – Лис.От вони – підпори трону,Я ж, хто врятував корону,Батька свого погубив, –Я стою тут під вербою,Смерть я бачу над собою...Ну, повісьте! Я скінчив!Так-то Лис брехав уміло.Всі присутні остовпіли,А сам Лев аж затремтів:– Ось де правду всю розкрито!Дякую тобі, Микито!А… той скарб… ти де подів?– На високій Чорногорі,Де Черемош води скоріВниз між скелями жене,Де лишень орли літають,Де метелиці гуляють,Є міжгір'я кам'яне.Там лежить той скарб забутий…Царю, твій він мусить бути,Я тобі його зберіг!Тільки жаль, що  я нікогоНе водив до місця того,Щоб коли умру я, міг…Лев не дав йому скінчити:– Хто насміє говоритиЩе про смерть мені в цю мить?Царське право є – прощати.Вирок суду – скасувати!Гей, Микиту відпустить!Більше маєш ти заслугиМіж звірами, ніж хто другий!А провини всі твої –То одна балаканина,Я люблю тебе, як сина,Друга нашої сім'ї.Тільки слухай: в добру поруТи мене на ЧорногоруЗавтра мусиш повести.Я один лиш буду знати,Де Горохів скарб шукатиІ яким шляхом іти.– Царю, – каже Лис журливо. –Це зробити неможливо:Я поклявся сам собіУ предсмертную годину,Що коли тепер не згину,На страшній оцій вербі,То пішком піду до Риму,Відти – до ЄрусалимуПо святих монастирях.Як вернусь – на ЧорногоруЯ з тобою рушу скоро,Покажу до скарбу шлях!– Що ж, – Лев мовив, – річ побожна!Присягу ламать не можна,Тож іди й здоровий будь! –Далі кличе вірні слуги,Щоб народу раз і вдругеОб'явити царський суд:– Всім звірам у царстві цьомуНині буде хай відомо –Цар по силі царських правЛиса, славного МикитуЗволив цього дня проститиІ до ласки знов прийняв.Хто б смів Лиса попрікнути,Лапою його торкнутиЧи недобре говоритьНа такого патріота,Тому цар язик із ротаВирізати повелить.Як почув оце Бурмило,Вовк та Кіт – сказать несила,Що за злість їх узяла!Зараз почали бурчати,Далі рушили кричати,Аж діброва загула.Але вже було запізно!Лев із трону крикнув грізно:– Хто там сміє ще бурчать?Га, то ви, поганці кляті,Що мене у власній хатіПрисяглись замордувать?Бач, які святі та божі,А в душі думки ворожі!Лис вам на заваді став!Годі брехні розпускати!Ми зумієм показатиСправедливість наших прав!Гей, беріть Бурмила-панаІ закуйте у кайдани!Вовка шнуром прикрутіть,А Кота зв'яжіть і прямоУ тюремну темну яму,У найглибшу посадіть!Так-то доля грає з нами!Хто близенько був до ями, –На верхів'я знісся!.. Ох!А хто гордий був, пишався –У кайдани враз попавсяІ пішов у темний льох!Пісня сьомаБув у замку льох підземний,Страшно вогкий, страшно темний, –Там заперто в'язнів трьох.Кіт мовчить, Медвідь куняє,А Неситий проклинає:– Ах, той Лис, бодай він здох!Час обідать! В'язні нашіНе привикли, бідні, кашіАрештантської вживать.Хто ж би радий був помиям,Як по мисці налили їм,Почали вони плювать.Довго Вовк сидів і думав,Далі з жалю як зарюмав,Як завив, як заридав!Спільникам в нещасній доліПро свої пригоди й боліОсь таке він розказав:– Небо, земле, синє море,Про моє велике гореХай відомо буде всім!Про гірки мої страждання,Про тяжкі поневіряння,Вам сьогодні розповім! Вовком звуть мене, Неситим,Дорікають апетитом, –А чи ж винен я, скажіть?..Живота, на жаль, я маю,Животові догоджаю,Бо живіт «давай!» кричить!Вовк – прожера! Вовк – неситий!Вовка треба завжди бити!Завжди смерті гідний він!А що Вовк той голодує,Жінку й діточок годує,Не згадає ні один.Вовк грабує! Убиває!А що Вовк сумління має,Що душа йому болить,Що він серцем незрадливий,Милосердний і чутливий,То про це і не кажіть!Я ж і чесний, і побожний...Якби світ весь був порожній,Шлунок завжди повен був, –Я б такий був добрий, вірний.І лагідний, і покірний,Я б усяке зло забув!Я й тепер – та що балакать! –Як почне живіт мій плакать,В серці жалощі й мовчать...А проте за серце добре,Милосердне і хоробреСкільки мусив  страждать!Раз на лови йду я радо,Аж гусей стрічаю стадо.– Гуси, гуси, я вас з'їм! –Гуси кажуть: – Їж, Вовчище!Лиш хвилиночку зажди ще,Помолиться дай нам всім!– Ну, моліться! Добре діло! –Підняла угору крилаВся побожна їх сім'я,Підняла, загелготілаГеть від мене полетіла,І зостався дурнем я.«Ех, – міркую сам собі я, –Та й безглузда ж це подія!Що я, піп, чи паламар,Щоб гусей молитви слухать?»І пішов я далі нюхать,Щоб знайти новий товар.Зирк – Свиня лежить в калюжі,А при ній гарненьких дужеПоросяток штук із сім.– Гей, Свине, моя любенька,Вилізай-но та швиденько,Я твоїх малят поїм!– Добре, їж, коли охота, –Крикнула Свиня з болота, –Тільки, бач, один тут гріх,З тих гріхів, що непрощенні:Поросятка нехрещені,Як же ж будеш їсти їх?– Справді, клопіт! Що робити? –– Слухай, – каже, – мій Неситий,Там он річка і млинок, –От ходімо з нами, брате,Трошки маєш ти пождати,Там я похрещу діток.Похрещу, обмию з бруду,І одно за другим будуПрямо в рот тобі давать. –«Ну, – подумав я, – це можна,Чесна, бач, Свиня й побожна,Свинки вже ж не полетять.От до греблі підійшли ми,У воді Свиня з малимиХрюка, плюска, муркотить.«Ну, – міркую, – річ важлива,Заважати неможливо –Треба ж діток охрестить!»А вона побігла прямо,Заставку взяла зубами,Та й угору підняла.Воду заставка держала, –Як держати перестала,То вода пішла й пішлаОх, пішла ще й зашуміла,Та мене як підхопила, –Страхом серце обняло!Думав я, що страчу душу!Поки видряпавсь на сушу,Вже свиней як було.Став я мокрий та й міркую:«Кат би взяв святошу тую!Через неї  здурів:Де ж ото у нашім країВовк такий дурний буває,Щоб свиней хрещених їв?»Ухваливши постанову,Що дурним не буду знову, Йду я, з голоду пищу.Аж дивлюсь – Баран блукає.Я до нього – не втікає.От я здалека й кричу:– Стій, Баране! Стій, рогатий!Маю щось тобі сказати! –Став Баран, кричить мені:– Ну, які там маєш вісті? –– Та тебе я хочу з'їсти!Правда, вісті чарівні?А Баран – ну, хто б подумав? –Не злякався, не зарюмав,А вклонивсь мені до ніг!– Я щасливий, що зустрів вас,Я ж три дні уже глядів вас,Вам назустріч сам я біг.Хай тікають наші вівці,Я ж Баран-самоубівця!В світі вже не жить мені!Люд мій весь в неволі гине,Ви лиш друг його єдиний,І мені ви не страшні.Річ таку почувши дику,Я в задумі звісив пикуІ йому промовив так:– Що це, блазню, ти торочишІ чому ти вмерти хочеш,Не второпаю ніяк!– Постривайте-но хвилину,Я скажу, за що загину,Чом так радо йду вмирать,Чом рідня моя рогатаБуде вас благословляти,Батьком рідним величать.Я відкрию всі вам тайни:Я не є Баран звичайний.Я – овечий патріот!Думка в мене – розбудитиПросвітити і звільнитиВесь овечий наш народ.Тільки ж голови овечі,Про такі не мріють речі, –Боязливі душі в них.Кажуть:  – Що нам вольна воля!Вовк поїсть нас серед поля,Нам про волю думать гріх.Ну, подумайте, мій пане,Як від цього серце в'яне,Скільки мук я пережив!У душі вогонь палає,А народ одне лиш знає, –Сіно, жвачка, теплий хлів!До філософа старогоЯ пішов з одчаю того –І сказав премудрий дід:– Хочеш всіх урятувати, –Мусиш сам себе віддатиВ жертву за овечий рід.В поле йди, коли охочий,Поблукай три дні й три ночі, –Вовка сірого шукай;Проти нього не борись ти,Дай себе йому із'їсти,І настане вівцям рай.Тож тепер, ласкавий пане,Час настав, давно жаданий,Закінчив свою я путь.Та чи можеш ти, питаю,Для овечого для раюБарана враз проковтнуть?«Говори собі, мій любий,Попадися тільки в зуби,Проглину ковтком одним!» –Так я сам собі гадаю,А йому відповідаю:– Добре, синку милий, з'їм!Жаль тебе, ще молодого,Та як сам ти хочеш цього, –Я по-твоєму зроблю. –А Баран кричить: – О, друже,Я щасливий, радий дуже,Бо народ я свій люблю!Станьте ж, пане, у ярочку, –Я з отого он горбочкаРозбіжусь – і просто в ротКинусь вам, а ви ковтайтеІ, ковтаючи, згадайте:Так вмирає патріот!Треба ж дурня, щоб згодиться!Мій Баран як розбіжитьсяТа й рогами в лоб менеВід удару я скрутивсяІ зомлілий покотився,А Баран мій як чкурне!От я встав, аж плачу з болю.Проклинаю злую долюЩе й нерозум свій кляну:«Ох, який дурний я мрійник!Бач, овечий благодійник!Втратив річ таку смачну!Всьому винна та чутливість!Нащо мав я терпеливістьТеревенів слухать тих?Ну, тепер мене не зловиш,На дурниці не підмовиш!Я голодний! Це не сміх!»Отаке постановивши,Зуби міцно заціпивши,Я пішов у дальший шлях.Лізу, лізу, шкандибаю,Чоловіка зустрічаю –Кравчик був, мені й не страх.То побачив я людину,То гукнув у ту ж хвилину:– Кравче, кравче, з'їм тебе!Не тікай, не боронися,Не благай і не просися,Бо в кишках мене шкребе!– Я тікати не втікаю,Борониться сил не маю,Наді мною ти король!Тільки як мене з'їси ти?Зростом ти малий, Неситий!Зміряти тебе дозволь!Тут до мене він умілоЯк приклав своє мірило,Як шарпнув мене за хвіст,Що аж серце похололо,У печінках закололо,Так-то міряв він мій зріст!– Ой, – кричу, – що робиш, кравче? –– Маєш! Щоб ти знав назавше:Чоловіка не займай! –– Ой, не буду, поки жити! –Та кравець, лихий, сердитий,Б'є та й б'є, хоч ти конай.Що я вию, що ридаю,Що клянуся та благаю,Що прошу мене пустить, –Він періщить, повен злості,Аж здавалось, що від костіСкоро м'ясо відлетить.Чую я, що ось вже гину!Як шарпнувся – половинуВласного хвоста урвав!А тоді давай бог ноги!Як забіг я до барлоги,То три дні відхворував.Отаке-то вовче лихо!Ну, скажіть, як бути тихо,На таке не нарікать?А тепер іще вдодаткуЗрадник Лис цареві-батькуКинувся на нас брехать!Ні вже, ні, я не утішусь.Ще поплачу та й повішусь! –Так Неситий говорив.Спав Бурмило вже й Мурлика, –То Неситий з горя, з лихаВсі три миски каші з'їв.Пісня восьмаВранці-рано по сніданнюВ подорожньому убраннюЛис царю вклонивсь до ніг.– Царю, будь мій рідний тато,Поблагослови в це свято,Щоб на прощу йти я міг!Лев сказав: – То шкода, сину,Що ідеш ти на чужину!– Царю, – скрикнув Лис, – ох, цить!Таж і в мене серце в'яне,А проте, ласкавий пане,Треба йти, сам Бог велить!Лев сказав: – Так, так, мій друже!Радує мене це дуже,Що такий побожний ти,Рад би я тобі й від себеДля дорожньої потребиХоч чим-будь допомогти.– Царю мій, – Микита плаче, –Я, йдучи в життя бродяче,Навіть торби не придбав.А в Медведя у БурмилаДоброго кожуха сила, –Може б, він шматочок дав?– Схоче чи не схоче дати,Ми накажемо зідрати! –Лев йому відповіда. –Ну, а ще чого бажаєш? Босий я, а сам ти знаєш:Без чобіт іти біда.В даль таку чимчикувати,Можна ноги позбивати,Можна просто скалічіть!А от Вовк, усяк те знає,Чобіток дві пари має, –Чи не схочте поділить?– Що там схоче чи не схоче! –Крикнув Лев та аж тупоче. –Гей підіть-но у тюрму,Торбу Лисові візьміте,А з Неситого здерітеДобрі чоботи йому!Ви ж, усі мої придворні,Слуги вірні та моторні,Волю царську вдовольніть:Лис нам любий, Лис нам милийТо його аж до могилиОн до тої проведіть!І потюпав Лис тихенько,Мов ягняточко, смирненько,При торбині, із кийком,А круг нього, як ворони,Всі бояри та барониПроводжають всім двором!Цап – вельможа родовитий,Заєць – воїн гордовитий,Розмовляють ніжно з ним.Довго б, може, говорили,Та прийшли вже до могили,Попрощатись треба їм.Лис Микита промовляє,Рукавом сльозу втирає:– Ах, мій Зайку, притулись!..Я з тобою розстаюся...Ах, подумати боюся,Чи побачимось колись!Ох, Цапуню, любий друже!Я тебе люблю так дуже,Наймиліший серцю ти!Не відмов же в час печалі,За могилу трохи даліВдвох із зайцем провести.Це сказавши, слізьми вмився,Їм у ноги поклонився:– Ви лиш, друзі, з між звірівСправедливі та безгрішні.Лиш траву й листки розкішніВсе їсте – і я так їв!Про убивства, про грабункиВ вас немає ані думки,Вам м'ясних не треба страв.Я, спасавшися в пустині,Вас, брати мої невинні,За зразок собі обрав.Так з лукавими словами,Із солодкими  піснямиЛис довів їх до нори.– Цапе, – каже він, – братино,Трошки нас тут підожди-ноПопасись хвилин із три.Ти ж, Зайчуню, любий свате,На часок зайди до хати –Жінка там моя сидить.Як почує чутку тую,Що на прощу я мандрую,Буде плакать, голосить.Сам я ладен з нею плакать,Бо не вмію забалакать.В час розлуки вговорить.Ти, зайчуню, в цім умілий,Тож зайди, друзяко милий,Щоб її розвеселить.Серце в Зайчика добряче:Мало він і сам не плаче.– Бідна жінка! – він озвавсь. –Я люблю її, як маму, –І в глибоку темну ямуВін з Микитою попхавсь.Входять – боже! Серед ямиМикитиха з діточкамиПлаче, сліз потоки ллє!Як побачила Микиту,Скочила: – Це ж татко, діти!Любий, серденько моє!Ну Микиту цілуватиІ до серця пригортати!– Що ж, кажи, біда пройшла?Як там суд? Тебе простили?Так боялась я, мій милий,Стільки сліз я пролила!Каже Лис: – Цареві слава!Хай цвіте його держава!Він змінив на ласку гнів,Він простив мої провини,І від нинішньої дниниЯ – улюбленець царів.Вороги ж мої запекліДесь там нині ледве теплі, –Царський гнів їх б'є всіх трьох:Кіт, Неситий і БурмилоМусили стулити рило,Ще й попали в темний льох.А оце звіря мерзенне,Що там скаржилось на мене,Віддане мені у власть:Чи живим його лишити,Чи відразу задушити,Як він викупу не дасть!Ой, почув це Зайчик сірий,Ізлякався він без міри,Що потрапив у біду!– Цапе! – крикнув. – Подивись ти,Лис мене тут хоче з'їсти,Ой, рятуй, бо пропаду!– Цить! – Гукнув Микита грізно.Заєць кинувся, та пізно: Ухопив за горло Лис.– Ось тобі, вухата злюко!Буде й іншим це наука,Щоб Микити стереглись!І загриз Микита гостя,Поламав бідасі кості,Ще й нассавши крові всмак.Каже: – Дітки! На вечерюМаєм заячу печеню,Поласуємо, ще й як!А тепер послухай, люба,Як мені грозила згубаЯк царя я ошукав! –І в м'якому кріслі сівши,Довгу люльку закуривши,Він розказувать почав.А Лисиця й лисенятаПосідали коло тата –То сміються, то тремтять.– Голово моя ти мила! –Так Лисиця говорила. –Ну, та й знав ти, як брехать!Лиш одно оте негарно,Що ти нас покинеш марноІ молиться йдеш кудись.– Жінко, – скрикнув Лис поспішно, –Навіть думати це смішно!Ти послухай, подивись!Там, де смерть була видимаВже от-от перед очимаВсячину молов язик.А тепер я знову з вами –Геть церкви з монастирями!З тої прощі буде – пшик!В мене ж мозок – не солома!При тобі лишусь я вдомаІ нікуди не піду! –Тут почувся крик знадвору:– А виходь-но, Зайче, скороЯ давно на тебе жду!Вибіг Лис: – Пробач ласкаво,Кінчимо усе ми жвавоЗа хвилинок, може, п'ять.Зайко з жінкою моєюТа з маленькою сім'єюТам любенько гомонять.– Кажеш: гомонять любенько?А чого ж то жалібненькоВін кричав? – питає Цап.– А! то, бачиш, як ЛисицяВчула слово – розлучиться,То зомліла зразу – хляп!Заєць мій – здоров най буде! –Їй води линув на груди,Та на поміч загукав:«Ой-ой-ой, рятуй, братино,Тітка вмре через хвилину!..»Ну, та й сам урятував.– Ну, як так, то слава богу,Я ж подумав був, що з ньогоХтось там шкуру вже дере. –– Як тобі не сором, Цапе?Заєць лиш помиє лапиТа дарунків набере.Цапе, друже, бородатий!Щось хочу я попрохати.Бачиш, цар мені казав,Щоб, як буду йти із дому,Я про річ, лиш нам відому,Лист до нього написав.Поки Заєць із моїмиЗ дітьми бавився дрібними,Написав я два листи.Може, візьмешся, мій брате,Мій товаришу рогатий,До царя їх занести?Каже Цап: – Гаразд, візьмуся,Та згубити їх боюсяЧи порушити печать.– А, як так, то за хвилинуЯ вкладу їх у торбину,Зможеш сміливо узять. –Радий з вигадки цієї,До нори побіг своєї,Сміючися злобно Лис.Зайця голову кривавуЗав’язав у торбу жваво,Швидко Цапові приніс.– Ось листи у певній справі,Що важлива всій державі,У торбині цій лежать.Їх нікому не показуйІ торбини не розв'язуй,Бо зламається печать!А про Зайця не журися,Він там так заговорився,Що казав перепросить.Тож іди собі в дорогу,А вже Заєць бистроногийДожене тебе за мить.І ще знаєш що, мій друже?Лев, наш батько, любить дужеСлів дотепних гарний лад.Ці листи – я не хвалюся –До смаку йому прийдуться:В них дотепний кожен склад.Вже ж я де лиш міг, небоже,І про тебе слово гоже.Там уміло закидав.І я певен: цар, наш тато,Дасть тобі тепер багато,Як нікому не давав.Будеш в золоті ходити,Смачно їсти, добре пити,Мать пошану від усіх.Тільки будь розумний, Цапе,Не давайсь нікому в лапиТа пильнуй листів оцих.Як почув це бородатий –Ну з веселощів стрибати,Замемекав, заревів:– Ой, Микито, любий брате,От тепер я буду знати,Хто мені добра хотів!Друже мій! Це шлях до раю!Вже не рік, не два я знаю,Що писать ти маєш хист!Тільки здумать – серце б’ється,Як то цар наш засміється,Задере з утіхи хвіст!Це-то діло, справжнє діло!От де виступлю я смілоУ придворній тій юрбі!Ну, прощай же, мій Микито!Поки в світі буду жити –Вдячний буду я тобі.– Прощавай, – сказав Микита,А собі шепнув сердито,Як пішов од нього гість:«Лиш подумать – це дурнилоПан! Вельможа! Має силу!Аж бере за серце злість!Що за лад! Яка держава!Дурням в ній і честь і слава,Бідні – жертви хижих лап.Ну, а хто був членом суду,Що судив мене на згубу?Чи ж не цей безглуздий Цап?Але я таки помстився,З бородатим розплативсяЗа діла його й слова.Штука вийшла дуже ловка,Скрізь піде така примовка:От Цапина голова!А бідаха Цап поспішноВ царський двір прибіг і втішноПеред троном царським став:– Лис Микита із дорогиКлониться цареві в ногиІ оцей пакет прислав.Два листи в ньому. ЧудоваВ тих листах і думка й мова!Це й не диво. Адже ж яНе одну йому дав радуЩодо ладу, щодо складу,То й заслуга тут моя!Торбу цар до рук приймає,Розв’язав та й заглядає,Що таке там пише Лис...– Що це? Лист якийсь вухатий!Цапе, йолопе проклятий!Ти кривавий лист приніс!Зайця голову підняв вінІ страшенно закричав він,Що аж Цап на землю впав:– Так-то Лис глузує з мене!На такий-то лист мерзеннийЦап йому пораду дав!Га! Хай буду я пропащий, –Не повірю вже нізащоКлятій Лисовій брехні!Гей, біжіть в тюрму щосили,Вовка, і Кота, й БурмилаЗараз випустіть мені.О, брехачу! Через тебеМук без жодної потребиСлугам я завдав моїм!Та за те дістануть плату:Цапа й всю рідню рогатуВіддаю на шкури їм.А поганий той Лисюра,Що так вибрехавсь від шнура,Залишається без прав.Хто лиш де його впіймає,Без суда хай убиває,Я б спасибі ще сказав!Так-то Заєць наш загинув,Цап рогатий світ покинув,Винуваті без вини.Зла хоч, правда, не робили,А проте й не залишилиЗгадки доброї вони,Особливо Цап, бідака.Ну, скажіть, яка подякаВипала за те йому,Що до сильних він лестився,В царський двір він примостився,Мав царицю за куму?Всякі мав він нагороди,Срібло, золото, вигоди,Членом суду засідав, –А однак через МикитуНе побачить більше світу,Всім на глум і сміх пропав.І донині цю пригодуХто із нашого народуДобрим словом пригада?По-дурному хтось загине, –Кажуть люди: за цапинеПокоління пропада.А хто дметься й бенкетує,Честю, совістю торгує,Любить тільки бариші,Вміє солодко балакать, –Всі по нім так будуть плакать,Як по Цаповій душі.Пісня дев'ятаЛис Микита в своїм замкуПо обіді меду склянкуПреспокійно спорожнив,В кріслі з люлькою дрімаєСуму-горенька не знає,Зла мов зроду не чинив.Та постукав хтось до брами.Вибіг Лис із малюками:– Ах, Бабаю! Ти оп’ять!Як же, любий мі, живеш ти?Від царя, мабуть, ідеш ти?Що прийшов мені сказать?– Жив би ти собі щасливо, –Відповів Бабай журливо, –Та новини, бач, сумні:Цар од гніву аж скрегоче,Смерті він твоєї хоче,Спорядив війська страшні.– Ну, – зачулось від Микити, –Наперед не слід тужити,Тим погрозам ти не вір.Друже мій, старий Бабаю!Ще сьогодні почвалаюЯ з тобою в царський двір.Там поміряємо сили.А тепер, мій дядько милий,Прошу в хату! Вже пораПідвечіркувать. Аж в лапахЧую я печені запах,Що зготовила стара!Увійшли вони до хати,Стали гратись лисенята. – Бачиш, дядьку, – каже Лис, –Мінка ловить вже курчата,Міцько, голова завзята,Вчора качечку приніс!– Справді, є чим похвалитись,Та не треба дивуватись! –Відповів на те Борсук, –Удалися в батька діти!– Так-то, так, а треба вчити,Не прожити без наук!Ну, та час нам в путь спішиться.– Що? – аж скрикнула Лисиця. –Ти, Микито, знов кудись?В царський двір? Та бійся бога!Смерть віщує ця дорога!Заховайся, схаменись!І за серце узялася,І сльозами залилася,Щоб Микиту не пустить.Він, її поцілувавшиІ від себе відірвавши,Каже: – Жінко люба, цить!Краще ворога зустріти,Ніж у закутку сидіти,На загибель певну ждать.Здавна знаю я, дружино:Все життя – війна невпинна,Слід же вміти воювать.Той озброєний рогами,Той борониться зубами,Той ногами, той крильми,Той страшенну має силу,Той натуру має смілу, – Чим же боремося ми?Не вродились ми страшними,І не бачимо вночі миТак я Пугач чи Сова...Ми не швидкі, як той Заєць,В нас підмога лиш одна єсть –Це розумна голова.Нею треба нам крутити,Розум треба нам гострити,Все змірковувати вмить,Іншим сіті наставляти,Але добре пильнувати,Щоб самим не впасти в сіть!Цар лякає нас війною –Не охочий я до бою,В цім одверто признаюсь.А проте в лиху годинуНебезпеку я зустріну,Як умію, поборюсь.Хай кінця нема погрозам, –В голові я маю розум –Я до всяких штук привик.Ех, моя Лисуню мила,Як брехатиму я вміло!Аж свербить мені язик!Попрощались, як годиться, І потішилась Лисиця,Але брами всі замкнутьНаказав Микита й жваво,А тоді, уліво, вправоПочвалав з Бабаєм в путь.Небеса сіяють чисті,Ліс шумить, тріпоче листя,Квіти пахнуть – просто рай!Лис милується красою,Але з думкою тяжкоюШкутильга за ним Бабай.– Дядьку, – каже Лис до нього, –Кинь усі свої тривоги,Плюнь, об землю лихом вдар!Бач, краса в гаю й на полі!Всюди блиск, тепло і воля!Хто живий, той нині цар!Відповів Борсук: – Небоже!Так брикати – це негоже!Цар розгніваний, повір!..Тож надумав штуку втяти –Зайця голову послатиЧерез Цапа в царський двір.– Ха-ха-ха! – зайшовсь Микита. –Штучка вийшла знаменита,Дуже нею я горджусь.Цар голівку попочухав,Поки правду в ній рознюхав…Та щоб карі буть – а дзусь!Нині хто рад жить, не схнути,Той святим не може бути,Як в пустині той монах.Сам пускай у діло зуби,Як не хочеш, друже любий,Бути в іншого в зубах.Заєць той поперед менеВсе стрибав, як навіжений,Мов дражнив: «Ану, злови!»Просто в грудях стало тісно.Хап його я – і незвісно,Як він став без голови.Ну, а Цап? Як суд почався –Він кричить, аж задихався:«Винен, винен! Най умре!»А зумів я відбрехатись,Лізе, клятий, цілуватись...Хай же чорт його бере!Що ж, мій гріх, а його шкода!Вбивство, помста – це ж є модаСкрізь загальна у звірів.І сам Лев грабує чисто,А не хоче особисто,Шле Медведів і Вовків.І всміхнувся Лис Микита,Витяг люльку закурити,А тоді сказав уп'ять:– Не журися, мій Бабайку!Краще от послухай байку,Що я хочу розказать.Якось я та Вовк Неситий,Щоб удома не сидіти,Мандрувать собі пішли.От зайшли за ліс, за води,Ні притулку, ні господи,Лиш степи, луги були.Тут нас сонце припікає,Ба, вже й голод дотискає,Раптом – зирк. Лоша стоїть!Та таке гладке та любе,Що мій Вовк аж гострить зуби,Шкіра вся на нім тремтить.У ярку біля ЛошатиІ Кобила паслась, мати, –Ну, дитини ж не віддасть.Каже Вовк: «Піди, Микитко,Запитай ту шкапу швидко,Чи Лошати не продасть?»Уклонивсь я для початку:«Добридень вам, паніматко,Дай вам боже вік брикать.Та й Лошатко пречудове,А скажіть, чи нам його виНе погодитесь продать?»«Що ж, купуйте, добрі люди,Якщо вам завгодно буде,Дуже дешево продам.Прочитайте лиш значки ті,Що на задньому копті,От ви й будете з Лошам».Ну, не дурень же Микита,Щоб підходить до копита!Шкапі я вклонивсь до нігТа й кажу: «Спасибі, мати,Та не вмію я читати».І до Вовка знов побіг.«Друже, Шкапа ся лагідна,І Лоша продати згідна,Небагато хоче взять.Треба лиш ціну ЛошатиНа копиті прочитати...Жаль, не вмію я читать».«Дурню! – крикнув Вовк Неситий, – Кінських літер не зумітиНа копиті прочитать?Знаю  письмен доволі, –Недарма ж у вищій школіВчився років, певне, з п'ять».І пішов мій Вовк НеситийШкапу за Лоша просити.А Кобила каже: «На,Ось лиш прочитай значки ті,Що на задньому копиті, –Там написана ціна».Вовк Неситий нахилився,До копита придивився, –Гей, Кобила як брикне,В лоб як вдарить бідолаху,Вовк упав з одного махуІ хвостом не стрепене.Шкапа тут як зарегочеТа з Лошам як потупоче,Навіть слід обох пропав...А Вовчисько з півгодини,Ніби мрець, серед долини,Ледве дишучи, лежав.Далі очі продираєІ довкола поглядаєНіби там чогось шука...«Гей, – кажу йому, – Неситий,Сам Лоша ти з'їв? ЛишитиНе хотів мені й шматка?Обжирайло! Ненаїдо!Навіть друга до обідуТи покликать не хотів?Але хто ж із нас, Вовчило,Вмів умовити Кобилу,Сторгуватися зумів?Ну, прошу тебе сказати,Як придбав собі Лоша тиІ яка була ціна?Ви й не довго торгувались,По-приятельськи розстались –Радісна вона пішла.А проспавсь ти смачно, друже!По такім обіді дужеЦе корисно на живіт.Та й умієш же, мій брате,Ти по-кінському читати.Справді, чудо на весь світ!»Так сміявсь я аж до ночі,Він же, витріщивши очі,Все лежав та все: «Ах, ах!»Далі каже: «Буду чесний:Торг би, певне, був чудесний,Та дістав я по зубах!»– Ох, несмішно це, Микито, –Каже дядько сумовито, –Правда тут гірка бринить.А найгірше, що Неситий,Ворог твій несамовитий,Рад би був тебе згубить.– Е, мій дядьку, плюнь на нього!Не боюсь я дурня того,Найзлобнішого з істот.Всіх би рад він взять на муки,Та короткі в нього руки,Всіх би зжер – не влізуть в рот!Пісня десятаТак ідуть собі повільно,Аж Микити глянув пильно:– Заховаймось під місток, –Борсукові шепче тихо.Той злякавсь: мисливці? лихо?Затремтів, немов листок.А то шляхом ізо ЛьвоваЙде процесія здорова,Що була там на суді:Старий Півень перед веде,За ним його весь рід іде,І старі, і молоді.Курочку похоронили,Поридали, потужили,Заспокоїтись пора.Жаль ховаючи у серці,З горя випивши по чвертці,Всі співають «Комара»:«Прилетіла Муха з хатиКомарика рятувати», –Соло півень затяга.«Ой Комару, господарю,Жаль мені вас непомалу», –Вся рідня допомага.Аж тут скочив Лис із ями,Півня гострими зубамиЗа горлянку ухопив,Вліз голівку обгризає,Кров гарячу випиває,Бідний півень як не жив!– Бійся бога, мій синашу,Заварив нову ти кашу! –Так йому Бабай сказав. –Півень цей – велика сила,Мав протекцію в БурмилаІ царицю розважав.– Ти начхай на це, Бабаю,Глянь: тебе я пригощаюСмачно так, що й цар не їсть.А на півника оцьогоПісля випадку одногоЗатаїв я в серці злість.Раз голодний, що аж плачу,Йду я попід сад та й бачу:Півень піє на вербі.Я подумав: «Гей, Микито,Як би тут його зманитиІ дістать до рук собі?»Для поважної потребиВдав пустинника я з себе,Мимрю: «Господи воззвах»;Далі під вербу підходжу,Очі скромно вверх підводжуТа й кажу, як той монах:«Люба ти моя дитино,Дивна, райськая пташино,Будь здорова, з божим днем!Дбаю я про тебе ревне,Про твоє добро душевнеДай розмову ми почнем!»Півень крикнув сміховито:«Ой мій таточку Микито,Видко, ти давно не їв!Любиш ти у мене, певне,Більш тілесне, ніж душевне,Зголоднів – то й спобожнів!»«Друже, це несправедливо:Я відрікся від м'ясива,Їм лиш мед та корінці,Душу я спасаю ниніІ живу собі в пустиніВ найтемнішому кінці».Півень крикнув сміховито:«Ой мій таточку Микито,Та й масні ж твої слова.А язик який медовий!Але зуб – кусать готовий,Злоби повна голова».Я кажу: «Ой гарна пташко,Знов грішиш ти дуже тяжко!Знай же: задля тебе яІз далекої пустиніАж сюди приходжу нині.Ось до тебе річ моя:В сні я голос чув із неба:«Встань, Микито, швидко требаУ село іти тобі.Ти не гайся й не лякайся,Якнайшвидше поспішайся, –Знайдеш півня на вербі.Півень цей – страшенний грішник,Многоженець, і насмішник,Ще й безбожник. Тож іди,Наберись як слід терпіння,Пробуди його сумління,До покути приведи!»Синку ти мій гребенястий!Швидко можеш ти пропасти,І кипіти у смолі.Злізь до мене, сповідайся,У гріхах своїх покайся,Признавайсь в усьому злі».Мовить Півень сміховито:«Ох мій таточку Микито,В чім же той тяжкий мій гріх?Чи то я краду, грабую,Чи вбиваю, чи мордую,Чи святе беру на сміх?»«Ей небоже, – мовлю грізно, –Кайся-но, бо буде пізно,З серця гордість викинь пріч!У тяжких гріхах конаєш,А і сам про них не знаєш –Це погана дуже річ.Треба ж, друже мій, признатьсяМаєш ти жінок по двадцять,Часом, навіть, двадцять п'ять.По якому це законуТи живеш в грісі такому?Зараз я хотів би знать?»Тут мій Півень ізлякався,«Отче, – каже він, – зласкався,Я одверто признаюсь,Що душа моя гріховнаВсяких дум лукавих повна,Сповідатись я боюсь».«Як то? Сповіді боятись?І не сором признаватись?Розкажу про це я скрізь!Ой, погано, синку буде! –Засміють і звірі, й люди!Ну-бо, синку, швидше злізь!»Так от хитро говорив я...Бачу: Півень мій з верхів'яПомалесеньку злетів,Лізе нижче, нижче й нижче,Все до мене ближче й ближче, –Ну, його я і вхопив.«А, попавсь, – кажу, – паничу!Поскубу тебе й посмичу!Сповідайсь, не сповідайсь, –Мій живіт за домовинуБуде, курячий ти сину,Зараз із життям прощайсь!»Зміркувавши, що попався,Півень більш не тріпотався,Очі жахом пройнялись,І сказав він сумовито:«Ой мій таточку Микито,Що вже діяти, живись!Видко, бог судив так, любий,Щоб через твої я зубиВ рай блаженний увійшов.Так бери ж собі те тіло,Щоб в зубах твоїх хрумтіло, –Споживай і будь здоров!І жупан отсей червоний,Одяг мій оксамитовийБез вагання забирай,Рви, шматуй, – я не жалію...Тільки дай мені надію,Що таки потраплю в рай!Лиш один ще жаль сердечнийВ світ загробний, безконечнийПонесу з собою я,Умирать, то й умирати,Та тобі журби багатоПринесе ця смерть моя.Бачиш, голос мій чудовийТак сподобався попові,Слава йде об нім така,Що в єпископськім соборіПри архієрейськім хоріМав я стати за дяка.Обіцяли паляниці,Ще й два лантухи пшениці,Дзбан із медом-липівцем,Та я пункт додав конечний,Щоб Микита, друг сердечний,Був у них паламарем».Ох, взяла мене охота,Я зрадів, роззявив рота,Мовив: «Дякую тобі.Будь живий, мій любий сину!»Ну, а півень в ту хвилинуОпинився на вербі.«Ой мій таточку Микито, –Каже звідти гордовито, –Ти багатства зажадав?Для якогось паламарстваЗрікся б ти і неба, й царства!А мене ж  у роті мав!»Тьфу, та й згадувати годі,Як сміявся з мене злодій,Як пишавсь, мов генерал!Я лагідну вдачу маю,Все дарую, все прощаю,Але мщуся за скандал.Ту пригоду розповівши,В холодочку півня з'ївшиІ спочивши під містком,Наші любі подорожні,Мов святії та побожні,Далі тюпали пішком.– Кажеш, дядьку: Півень – сила,Мав протекцію в БурмилаІ в цариці в ласку вліз?Знаю істину глибоку:Без протекції – ні кроку!Треба друзів мати скрізь!Ласка панства, вплив жіноцтва,Вищі понад всі свідоцтва.Шепне слово пан баронЧи напише лист княгиня, –Весь твій труд в одній хвилиніГеть розсиплеться, як сон.Так-то, любий мій Бабаю!Силу ту я добре знаю,А як знаю – не боюсь.Адже ж я не в тім'я битийІ для себе вмів зробитиТеж протекційку якусь.При дворі коло ЛевиціМає місце фельдшериціМавпа Фрузя, удова:Левенят малих лікує,Також ліками торгує, –А вродлива, як сова.Правду мовивши, в ЛевиціЇй те місце фельдшериціЯ знайшов – і дуже рад.При дворі вона, я знаю,Може все зробить, Бабаю,Всіх на свій звертає лад.Та хоч би мене й не знала,То мене б обороняла,Бо не любить Вовка – страх.Чом не любить, хочеш знати?Можу це я розказати,Щоб коротшим здався шлях...Ще як з Вовком мандрував я,Раз в чужину заблукав яАж над море, в Мавпин край.Ми страшенно потомились, –Ну, а їсти так хотілось,Що хоч ляг та умирай.Зирк – між горами у лузі,Хатка тої Мавпи Фрузі,От Неситий повіда:«Йди, Микито, в цю хатину,Може, нас приймуть в гостину,Бо тяжка нам тут біда».Йду я, входжу – серед хатиМавпа, наче чорт лапатий.Мавпенятка щось пищать,Та такі ж то всі негарні,Всі бридкі та нечупарні,Що аж страшно пригадать!Пані Фрузя, та почвара,Підступа, мов чорна хмара:«Хто ви? Що ви? Звідкіля?»Ну, а я брешу: «О, пані!Всюди ви в великій шані,Знає вас уся земля!Із далекого Підгір'яБогомільний, чесний звір яЙду молитися святим, –Та почувши від народуПро ваш розум, вашу вроду,Завітав до вас у дім».Мавпа любо засміялась,Від, тих слів аж облизалась.«Прошу сісти! Ну, кажіть,Що про мене ви чували?» –«Пані, всі вас вихваляли,Слава скрізь про вас кричить!А ці любі ангелятка –Ваші діточки? А татка,Чом не бачу серед вас?» –«Ох, мій пане, я вдовиця...Та вам треба підживиться!Для обіду саме час».«Ах, спасибі, люба пані –А в кишках – як в барабані,Пузо марша виграє! –Їсти в вас я й не посмів би!Вашим любим словом хтів биСерце втішити своє».«Бачу, друже, що ти чемний,І розумний, і приємний, –Любий гість мені такий!Довго будем говорити,Але ж треба їсти й пити.Зараз їж мені та пий!»І метнулась до комірки,Принесла аж три тарілкиСала, м'яса, ковбаси;Перед мене все приносить,Потім сіла, та ще й просить:«Їж! Чом більше не їси?»Ну, я їм, аж хата ходить!А вона ото розводитьТеревені всі своїПро жіночі нерви ніжні,Про мужчин чуття побіжні,Про ярмо жінок в сім'ї.Про «небіжчика» згадала,І зітхнула, і сказала:«Він мене не розумів!»Далі скочила в культуру,В одяги й літературу,У політику і в спів.«Пані люба, я щасливий,Що зустрілися мені ви.Справжній скарб я тут знайшов!Тут скріпив я тіло й душу, –Та простіть, спішити мушу,Я прийду швиденько знов».Мавпа щось там ще плескала,Та з кімнати дав я драла,Коло Вовка опинивсь.«Ах, Микито, я тут гину,А ти там сидиш годину.Ну, приніс що? Пожививсь?»«Поживився, Вовче-брате,Та з собою їжу братиНе годиться, просто стид.Сам іди до Мавпи, друже,І вона зрадіє дуже,Пригостить тебе як слід».Вовк у хату... Я це бачу...Добре знаю вовчу вдачу,Під стіною притуливсь,Слухаю. А він ввіходить, –Мавпа річ якусь заводить...Вовк на лавці розваливсь.«Дай обідать, Мавпо клята!А це що за чортенята?Ну, та й погань, боже мій!Та й сама ти – гидко глянуть!А говориш – вуха в'януть!..Ну, а де твій чорт старий?»Так дурний Вовчисько ляпав...Господиня камінь в лапиЯк ухопить, як жбурне!В саму морду – боже любий!Вибила чотири зуби…Мій Неситий як ревне!Мавпу він хотів убити,А її моторні дітиОбступили, верещать,Б'ють Неситого дрючками.Він підскочив, як з нетями,У вікно – та й утікать!З того дня я Мавпі Фрузі,Певна річ, попав у друзі,А Неситий – ворог їй.Геть же всі думки похмурі!Не боюсь я грому й бурі,У талан я вірю свій!Отака велась розмова,Поки шляхом Лис до ЛьвоваІз Бабаєм дочвалав.В пообідню саме поруНа майдані просто дворуВін на суднім місці став.Пісня одинадцятаПовідають мудрі люди:Аби  розум – щастя буде...Думав так і мудрий Лис.Хоч мороз ішов по тілі,Але мав він рухи сміліІ чоло високо ніс.«Гей, убивце ти проклятий,Смієш гордо виступати? –Грізно з трону крикнув цар. –Гляньте, панство, поглядаєВеселенько, мов не знає,Що прислав цареві в дар!Знову думаєш брехнеюОдурить мене своєю?Зайця хто загриз і з'їв?Цап, твій спільник, вже роздертий,Не втечеш і ти від смерті,Хоч би що тут говорив!Лис поблід, почав тремтіти,Наче перший раз на світіНовину таку почув;Далі, руки заломившиІ лице слізьми обливши.На все горло так загув:– Ой-ой-ой, тяжка годино!Любий Заєнько загинув,І проклятий Цап іздох!Ох, окрадений Микито,Де ж твій скарб тепер подіто?Що робити? Ох-ох-ох!– Що це ти верзеш, брехуне? –Цар до нього гнівно суне.– Царю, вбий мене тепер!Це ж мій скарб пропав безцінний!Жить не хочу ні хвилини!Чом я досі не помер?Вірив Зайцеві я щиро,Мав до Цапа також віру, –Через них і передавУ великому пакункуСкарб тобі для подарунка –Світ такого не видав.Там діамант був чудовний,Що вночі, мов місяць повний,Серед темряви світив;Був там перстень рубіновий,Що ясне чуття любовіДо хазяїна будив.Для цариці ж, царю гнівнийСлав я дзеркало предивнеВ пишних рамцях золотих...Хто, бувало, в нього гляне,Той такий  красивим стане,Що зчарує враз усіх.Ось такий-то скарб чудеснийЯ тобі, слуга твій чесний,Через Зайця передав.Чи ж міг думати-гадати,Що Цаписько бородатийТі дари заграбував?А тепер, царице-мамо,Цапа вже нема між нами, –Де ж я скарб отой знайду?А тим часом тут на менеГидко бреше люд скажений,Щоб упхати у біду.Царю, й ти, Царице-пані,Всі ті вигадки поганіЗ мудрих відкиньте голів,Щоб потомки не судили,Що ви лихом відплатилиНайвірнішому з рабів!Він замовк. Ще цар гнівиться,Та захлипала Цариця –Вдачі доброї була,Та ще й смачно попоїла,На обід вона строщила,Чверть гладенького вола.Знову Лис: – О боже милий!Вороги вам засліпилиВаші очі царські знов!Жить не хочу без надії,Нам-бо серце тільки грієЦарська ласка і любов.Так прощай же, білий світе!Ви ж на бій зі мною йдіте,Вороги мої тяжкі!Що? Злякались? Поховались?Чом брехать ви не боялись,Ліцемірні та гидкі?Знаю: брехні розпускати,Легше, ніж за правду стати,Вийти сміливо на бій.Ну ж бо, ну, страхополохи!Хто шляхетний з вас хоч трохи?Хто приймає виклик мій?– Я, ненависний брехуне! –Крикнув Вовк і сміло сунеЗ кола родичів своїх. –Я ладен тебе провчити,Твій язик укоротити,Щоб не брав ти нас на сміх!Перед ясні царські очіЯ стаю й бороться хочу,Та на смерть, не на життя,Щоб ствердить, що ти поганець,І шахрай та ошуканецьБез сумління й каяття!Не за власні кривди б'юся,Хоч із ними не таюсяЗа братів виходжу я.Не за себе хочу мститься,А за муки, що ВовчицяПеретерпіла моя.Про одну таку образуЯ згадаю, та щоразуУщипне за серце злість:Над ставком сидить Вовчиця,Бачить – Лис, щоб підживиться,Ліг, та рибу смачно їсть.«Що це ти їси, Микитко?» –«Рибу їм, шановна тітко». – «Дай же, серденько, й мені!» –«Рибки хочеться, тітусю?До ставка біжить. Клянуся –Повно там її на дні!»«Е, в ставку! Чи я не знаю?Тільки як же упіймаю?» –«Тіточко, навчу я вас.Я ж рибалю кожну днину:Де лиш сіть свою закину,Маю здобич повсякчас!»«Що за сіть?» – пита Вовчиця.«Можна й зараз подивиться».А якраз широкий ставБув під кригою міцноюТільки хтось для водопою,Ополонку прорубав.От до неї й припровадивЛис Вовчицю та й порадив:«Хвіст у воду опустіть,Так посидьте із годинку, –Не одну тоді торбинкуУпіймаєте в цю сіть».Так він лестився й крутився,Так вовчиці піддобрився,Що повірила вона:В мить одну на лід присіла,Хвіст у воду опустилаДержить там його, дурна!«Лисе, – каже, – щось щипає!» –«Цить, то риба так хапає».А хвоста мороз хапав...«Лисе, може, витягати?» –«Ні, ще треба зачекати», –Лис Микита відказав.«Лисе, тисне щось і смика!» –«Цить, то щука превеликаТак вовтузиться хвостом...»А то хвіст їй примерзає...«Ой! тягну!» – вона гукає.«Не тягни, ще буде й сом!»Та вона, хоч теє чула,Вже не стерпіла, шарпнула...Не пускає... «Ну, тягни! –Каже Лис, – Там риб багато,Треба швидше витягати,Повтікають-бо вони!»Ще шарпнула раз і вдруге,Аж завивши від напруги, –Хвіст неначе прикипів...Каже Лис: «Ну, слава богу,Он ідуть нам на підмогуЛюди з сіл та хуторів».Як Вовчиця теє вчула,З переляку й світ забула,Виє, плаче, просто жах!..На широкий став застиглийСправді, гнівні люди біглиІз дрючками у руках.Сиплються удари градом!..Бідна жінка крутить задом,Б'ється, рветься, а ті б'ють!Як смикне ж вона щосили...Півхвоста в льоду лишилаТа й шмигнула в дальню путь!»Каже с посміхом Микита:– Правда, що вже й говорити,Тільки трохи в ній брехні:Ну хіба ж ото годитьсяВдачу хижої ВовчиціТа приписувать мені?Будь вона розважливіша,Підняла б хвоста скоріше,Рибку витягла б зо дна...А вона немов здуріла,Став увесь піймать хотіла,Де, скажіть, моя вина?Весь народ зареготався,Тільки Вовк розлютувався,Каже Лисові: – Ну, ну!Ще одну таку пригодуРозкажу я тут народу,Доведу твою вину.Край глибокої криниціДва відра були із криціНа довженнім ланцюзі;Як униз одно спускалось,Друге вгору піднімалось,Так би мовить, по черзі.Лис хотів води напиться.У відро – та й у криницюВін спустився в тім відрі.П'є, смакує... Тільки ж горе!Як піднятись знову вгору?Хто поможе угорі?Плаче, стогне, репетує,А Вовчиця теє чує,Пробігаючи ліском,До криниці зазирає…«Лисе, що таке?» – питаєНайніжнішим голоском.Лис мій швидко забалакав:«Ах, тітусю, риби, раківТут я навіть не злічу!Півгодини їх збираю,А відро вже повне маюЩе й наївся досхочу.Жаль – нема куди вже брати...Влізь до того он відра ти І сюди мерщій спустись!Наїсися, ще й додомуЗанесеш линків старому!»Так брехав їй хитро Лис.Ну, а це ж для вас не тайна,Що Вовчиця, як звичайно,Страх голодная була.Як про рибу й раки вчула,Зараз у відро стрибнулаІ з відром униз пішла.Вниз пішло відро Вовчиці,Вверх пішло зо дна криниціТе відро, де Лис сидів.«Ну, тітусю, будь здорова!Я спішу до Магерова! –Крикнув Лис, як вверх летів. –Славну ти вдала драбину:Я йду вгору, ти в долину;Що ж на тім стоїть земля!Риб не дуже там багато,Маєш там поміркувати,Як дістатись відтіля».Вчули люди крик Вовчиці,Позбігались до криниці;Чи знайшовся серед нихХоч один, хто б міг сказати:«Це ж голодних діток мати!Пожаліймо тих малих!»Де там! «Злодій у криниці! За лошата і ягниціМи відплатімо тепер!» –Так вони кричать, гукаютьІ нещасну витягають:«Бийте вовка, щоб умер!»Молотили, молотили,А вона від них щосилиКинулась напівжива...Врятуватись врятувалась,А три роки лікувалась...Ну, правдиві це слова?Визнаєш свою провину,Хитрий Лисе, Лисів сину,Визнаєш чи, може, ні?Маю гніватися правоЗа таку огидну справу?Дай-но відповідь мені! – Вовче-братику, ВовчисіТи від мене поклонися:Вдячний я довіку їй,Що мене урятувалаІ за мене постраждалаУ пригоді тій лихій.Тільки ж те подумай, друже:В неї тіло сильне й дуже;Я – не треба і сказать,Знають ці осоки й верби –Під киями зразу вмер би...Хто ж охочий умирать?Так Микита насміхався,Люд навколо реготався,А Неситий закричав:– Годі битись язиками,Доведу тобі зубами,Хто з нас правду тут казав!Крикнув Лис: – Ти, грубіяне!Думаєш, що лайка станеЛаткою на честь твою?В лайці ти міцніший, синку,А як хочеш поєдинку, –То почуєш, як я б'ю!Цар гукнув: – І справді, годі!Хто з вас чесний, хто з вас злодій,Навіть чорт не знає сам.Завтра вранці на майданіБуде бій у вас останній,Він лиш правду скаже нам.Пісня дванадцятаРано сонечко схопилось,У росі перлистій вмилосьІ сміється, не пече...Лис Микита спав любенькоРаптом хтось його тихенькоЛедь поторсав за плече.– Треба швидше уставати,Зазирає день до хати!А ти знаєш, що за день?Хоч на полі бою ляжеш,А хоч слави ти докажеш...Ну ж бо, ну, вставай, лишень!Так при ліжку Лиса ставшиІ його за руку взявши,Мавпа Фрузя аж пищить.Цілу ніч вона не спала,Всюди помочі шукала,Щоб Микиту захистить.– Ах, Микито, я турбуюсьІ за тебе все піклуюсь,Хоч про це ніхто не зна.Маєш ти перед юрбоюІз Неситим стать до бою, – Навіть думка ця страшна!Дужий Вовк, це сам ти знаєш,Ти ж хоч бистрий розум маєшІ проворний на язик,Проти нього малосилий...Можеш згинуть, друже милий:Жартувати Вовк не звик!Цим стурбована я дужеІ прийшла сюди, мій друже,Щоб тобі допомогти.Мудреці бувають радіНавіть бабиній пораді,Слухай же мене і ти!Лис сміється: – Фрузю люба,Всі ти цілі маєш зубиІ ні пасма сивих кіс...Нащо ж бабою взиватись?Та ж красунею пишатисьМає право весь наш ліс!Розум твій я також знаюІ поради дожидаю,Вірю заходам твоїм! –Фрузя плеснула в долоні –Всі Мавпи, к бистрі коні,У Микитин вбігли дім.– Го-го-го, – сказав Микита, –Тут рідня вся знаменита!Що ж ви маєте робить? –Фрузя каже: «Не журися,Сядь на лавці, простягнися,А про решту тихо, цить!Тут найгидші мавпенятаНу Микиту остригати,Голять, миють, милом труть.Гладко тіло обголили,Потім принесли оливиІ на хвіст кудлатий ллють.Каже Фрузя: «Ну, Микито,Все обстрижено, обмито,Тільки в кудлах хвіст один.Це на те, щоб Вовк Неситий,Не здолав тебе вхопити, –Ой же лютий буде він!Як почне він нападати,Вдай, що хочеш ти втікати,Ніби з ляку аж осліп...А як він надійде ближче,Обваляй в пісок хвостищеІ йому між очі сип!Буде це йому несмачноІ остудить запал значно:Поки очі він протре,Сядь на карк йому ти смілоІ велике зробиш діло,Вовка дідько забере.Ну, мій голубе, не гайся,На майдан мерщій збирайся,Надворі вже білий день.Ви ж мої кохані діти,Лиса славного ведіте,Ще й приспівуйте пісень!От з мавпами Лис Микита,Виступає гордовито,Сміло дивиться на світ.Цар, уздрівши, як він вбрався,Аж зо сміху закачався,Аж схопився за живіт.Лис іде поважний, строгий,Поклонивсь цареві в ноги,А цариці до колін,А тоді на місце бою,В круг, обступлений юрбою,Виступив спокійно він.Озирнувся – Вовк Неситий,Радий ворога зустріти,Виступає з-між рядів;Аж зубами він скрегоче,Мов свічки, палають очі –Він з кістками б Лиса з'їв!Цар, махнувши головою,Знак подав їм булавоюПочинати боротьбу.Сурми, труби загриміли,Всі затихли, заніміли,На непевну ждуть судьбу.Перший скочив Вовк лапастий,Лиса в зуби щоб попастиЗакусать його на смерть...Лис завив, перелякавсяІ швиденько геть подався,Покотився шкереберть.Та Неситий ближче, ближче...В ту хвилину Лис хвостищеПо піску проволочив, –Як посипле Вовку в очі!Ніби темрявою очіВраз він Вовка засліпив.Ой та й сучий же ти злодій! –Крикнув Вовк, та битись годі,Став і тре з очей пісок.– Що, Вовцуню, будем битись, –Каже Лис, – а чи миритись?Ну, подай свій голосок!По словах таких МикитаВовка хтів уже схопити,Вже й зубами залящав,Але Вовк стрибнув до ньогоІ Микиту  хап за ногу –Лис на землю так і впав.– Га, собако ти брехлива,Ось пора моя щаслива:Все, що сіяв, ти пожнеш!У мої попав ти руки,І за всі погані штукиПлату добре ти візьмеш!«Ой, – подумав Лис, – як бридко,Тут пропасти можна швидко!Нумо з іншого кінця!»І щоб час лиш протягнути,Він почав, хоч в серці лютий,Промовлять такі слівця:– Друже! Зглянься надо мною!Ми ж бо родичі з тобою,Потвердить це весь наш ліс.Здумать тільки: задля чогоМи б'ємо один одного –Лиса Вовк і Вовка Лис?Брате Вовче! Помиримось,В дружбі жити присягнімось,Лиха більше не робить!Ти пробач мої провини!До останньої хвилиниБуду я тобі служить.Все робитиму для тебе,Всякий труд прийму на себе,Недоїм і недосплю,А тобі гусей, качаток,Риб, і раків, і курчатокПовну кухню наловлю...Пригадай, чи то ж я боюДуже так хотів з тобою?Ні, його я уникав!І тепер як дбав я пильно,Щоб тебе не вдарить сильно,Певне ж, сам ти помічав?Хоч мені це й дуже трудно,Я ладен себе прилюдноБрехуном отут назвать.Ой, болить! Вовцуню милий,Ти прости мене й помилуй, –Буду вік благословлять!– Ні, – гарчить Неситий, годі!Знаю, ти брехун і злодій,Ошуканець і шахрай!Обіцяєш злота мірку,А даси лиш круглу дірку...Ні, поганцю! Умирай!Хоч там як бреши й звивайся,А з життям своїм прощайся!Одурить себе не дам!Помолися швидко богуТа покайся, бо в дорогуМусиш нині йти к дідам!Так гарчав Неситий гордо,Рад би Лиса взять за горло,Та нога була в зубах.А Микита, поки рюмав,Хитрощі нові обдумав,І минувся в нього страх.Ніби молиться він богу,А тим часом задню ногуВсунув Вовку під живіт…Як зашкрябав пазурами –Бідний Вовк завив з нестями,Аж в очах змінився світ.– Ой! – гукнув він, –  Я пропащий! –Вирвал лапу Лис із пащі,Знову задньою потис...Вовк зомлів і повалився –А на Вовку опинивсяПереможець бравий, Лис.– Ну, молись тепер, проклятий!Надійшла пора розплати! –Гордо гучно Лис кричав.А Неситий лиш здригався,Не змагався, не пручавсяІ, слабіючи, гарчав.Та обачний був Микита,Не хотів йог опустити,Мов кліщами горло тис.Цар гукнув їм: – Ну, доволі!Нащо ці страждання й болі?Переміг сьогодні Лис!Що ж тут Лис робити має?Вовка враз він відпускає...– Царю, – каже, – я корюсь,Я хотів лиш пляму стерти,Вовчої не хочу смерті,На безсильнім я не мщусь!Тут піднявсь гомін, галас...Мавпа крізь юрбу пропхаласьІз лавровим тут вінком.Друзі Лисові зійшлися,Вихваляли гучно Лиса,Звали славним вояком.Не один, що тільки вранціКляв Микиту, як поганця,Тут ревів: – Привіт! Привіт! –Лис подякував уклоном,Далі, впавши перед троном,Слухав царський заповіт.– Встань, Микито! – цар озвався. –Добре, синку, захищався,Честь свою ти захистив.Що було, нехай минає,Цар дарує і прощає,Що коли ти завинив.Край настав злобі та зваді,Від сьогодні в царській радіТи про благо наше дбай.Першим будь у нас міністром,Скрізь дивися оком бистрим,Ворогів викореняй.Як ти мудро вмів держатись,Від біди оборонятись,Так державу борони.Що порадиш – цар накаже,Що напишеш – цар не змаже,Тільки чесно все чини!Каже Лис: – Мій царю й тату,Ти даруєш так багато,Що й прийняти я боюсь.Невеликі в мене сили,Та служити до могилиВірно буду я, клянусь.Я прошу лиш об одному:Відпусти мене додомуХоч на два, мій царю, дні.Хай я рідних заспокою:Жінка тужить там за мною,Плачуть діточки дрібні.Цар сказав: – Іди, мій друже!Я й цариця раді дуже,Щоб весь смуток їх пропав!Тож іди, та не барися,Разом з ними повернися,Щоб я тут їх привітав.Тут кінчиться наша казка.Бубликів солодких в'язкаТим, хто слухав, не шумів...Може, дехто пригадає,Що не раз таке буваєІ в людей, як у звірів.