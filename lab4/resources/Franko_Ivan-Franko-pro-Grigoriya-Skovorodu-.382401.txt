        Іван Франко о Григории Сковороде      СОЧИНЕНИЯ ГРИГОРИЯ САВВИЧА СКОВОРОДЫ,   собранные и редактированные проф. Д. И. Багалеем. Юбилейное издание (1794—1894 год), с портретом его, видом могилы и снимками почерка. 7-й т. Сборника Харьковского]	ист[орико]-фил [алогического]	общества].   Харків, 1894, стор. 14 ненумГерованих] + СХХХ1 + + 132 + 352   Григорій Сковорода — поява вельми замітна в історії розвою українського народу, мабуть, чи не найза- мітніша з усіх духових діячів наших XVIII віку. Доля поставила його на розграні двох великих епох. Стара козацько-гетьманська Україна конала політично, підточувана царсько-чиновницьким централізмом, та видихалась і духово, пережовуючи стару киево-могилянську схоластику, опереджена з погляду наукового столицями, котрі колись від неї брали перші імпульси до наукового розвою.   Колишня козацька старшина, чимраз більше асимілю- ючись з московським дворянством, горнулася більше до Москви та Петербурга, ніж до Києва; просте козацтво зближалося чимраз більше до мужицтва, котре раз у раз закріпо» щувалося на московський лад. Та рівночасно з тими сумними явищами не хибувало й інших, котрі можна було вважати віщунами кращої будущини. Сини тої помосковленої старшини набирались широкої освіти, свіжішої науки в столицях або й за границею, а разом з новими книгами та газетами приходили на Вкраїну також зав’язки нових змагань, нові ідеї і погляди, котрі мусили з часом витворити новий рух духовий—змагання та відродження і піддвигнення українського народу, а тим самим і української народності.   Син простого козака-українця, ученик Києво-Могилян- ської колегії, лучить в собі Сковорода обі ті суперечні течії в одну вельми оригінальну й характерну цілість. Можна би сказати, що се старий міх, налитий новим вином. Все в ньому: пригоди і спосіб життя, вдача, мова, форма писання — все має отой двоїстий характер, являється мішаниною старої традиції з новим духом. Із київської школи він попадає в число придворних співаків цариці Єлизавети.   434   Повернувши по кількох роках співацької кар’єри до Києва, він другий раз відривається від шкільної науки, щоби перейти курс далеко важнішої і пліднішої науки — практичної: яко придворний дяк генерал-майора Вишневського*, він вибрався з тим паном у дорогу на Угорщину і міг при тім звідати Відень, Пешт, Перешбург і інші околичні місця. Певна річ, що ся подорож мусила мати на нього великий вплив, та ми, на жаль, не знаємо про неї нічого докладніше. Можемо догадуватися, що Сковорода, тоді ще молодий парубок, більше придивлявся світові і людям, прислухувався розмовам, ніж систематично вчився. Певне також, що знайомостей з якими-небудь значнішими вченими та писателями не мав ніяких. Та досвід його, знання людей і їх відносин розширилися значно.   Вернувшись на Україну, він, окрім одного короткого побуту в Москві, не покидав уже свого рідного краю до самої смерті. Та зате життя його тут склалося зовсім незвичайним способом. Запрошений до Переяслава на учителя поезії, він був прогнаний із сеї посади єпископом за те, що викладав після підручника, зложеного ним самим на основах, зовсім нових і суперечних з тою старою традицією, до котрої був звик єпископ. Бувши приватним учителем сина багатого пана Тамари*, він був прогнаний з місця за те, що в розмові зі своїм учеником-паничем за якесь неподобне вираження паничеве сказав йому при слугах, що він «мислить так, як свиняча голова». З Троїцької Сергієвої лаври* близько Москви, де вчений настоятель Кирило* намовляв його лишитися, він вернувся знову на Вкраїну, воліючи жити в крайній бідності і в ненастанній мандрівці, «без рідні, без маєтку, без кута, де б міг голову прихилити». Він пробув знову пару літ учителем у того самого Тамари, що уперед було прогнав його, а в р. 1759 був запрошений на учителя до Харкова. Та по році вчительства він мусив покинути се місце, не схотівши піддатися бажанню харківського єпископа*і вступити до монастиря. Сковорода пішов насело і в маєтності одного свого приятеля, селі Старині*, жив як пустинник. В Харкові він познайомився з молодим тоді студентом Ковалинським* і по рекомендації єпископа харківського Йоасафа взявся вести його виховання. Кова- линський стався з часом його найвірнішим другом аж до самої смерті Сковороди і написав також многоцінну його життєпись. Звиш ЗО літ тривала та приязнь. Весь той час Сковорода вандрував по Лівобочній Україні, від одного   435   знайомого поміщика або священика до другого, проживаючи по кілька неділь або й довше на однім місці, часто пробува- ючи в самоті й задумі, та не менше часто ведучи розмови зі своїми знайомими на улюблені теми пізнання самого себе та морального поліпшення. Намови харківського губернатора Щербиніна, щоби подався до якогось місця, відповідного його науці і спосібностям, не прихилили його до сього; він цінив над усе свободу і бачив дуже добре, що для його поглядів і ідеалів, для його незалежної вдачі і моральної чистоти не було місця в суспільній ієрархії. Та ще раз підійшла до нього покуса в самій принадній формі. В р. 1766 в харківських вищих школах по просьбі Щербиніна веліла цариця Катерина завести додаткові виклади деяких предметів, в тім числі правил етики. До викладання сього предмета запрошено Сковороду. Він дуже втішився тими запросинами І, бажаючи бути пожиточним громаді, не хотів навіть брати приписаної пенсії. Як основу для своїх будущих викладів він написав книжечку «Начальная дверь к христианскому добронравию для молодого шляхетства Харьковской губернии». Ся книжечка, хоч не була тоді друкована, зробилась звісною між іншими і білгородському єпископові, що завідував тоді Харківською єпархією*. Він прочитав Сковородине писання і, як каже біограф, «вознегодовал на него с гонением, а нашел некоторые неясности для него и сомнения в речах и образ учения, не соответствующий обыкновенному правилу». Сковорода оп’ять і востаннє покинув місце казенного учителя молодежі, щоб бути відтепер виключно вчителем вибраних одиниць із сучасної української суспільності.   Отеє були важніші події в житті Сковороди. Коли додати до того ще його замилування до музики, до співу і віршування, то зрозуміємо, що не без підстави звісна вчена пані Єфименкова* порівняла Сковороду зі стародавніми вчителями української суспільності: кобзарями та мандрованими дяками. Та проте не треба забувати, що хоч форма суспільно-педагогічної діяльності Сковороди була стара і традиційна, то зміст його науки був новий, а бодай зглядно новий серед тодішньої суспільності. Тою новістю його поглядів виясняються, як ми бачили, деякі вельми важні пригоди його життя; нею виясняється й те незвичайно сильне враження, яке поява Сковороди робила на сучасних, про що подає характерні свідоцтва його біограф. Та інтересно те, що про характер і значення його діяльно-   436   сті ще й досі висказуються різні, прямо з собою суперечні погляди. Одні називають його містиком, другі раціоналістом, одні порівнюють його з Сократом*, другі зо Спіно- зою*, одні бачать у його писаннях пантеїзм*, другі — чисте християнство, а вкінці інші не бачать в нім нічого, крім дивацтва, темноти, заплутаногостилюта застарілої бесіди.   Професору Харківського університету Д. І. Багалію належиться, без сумніву, велика заслуга в тім, що він поклав першу і найважнішу основу до ліпшого зрозуміння і вияснення сеї незвичайної і характерної постаті. З нагоди близького століття від дня смерті Сковороди він підніс у харківськім Історично-філологічнім товаристві думку — зібрати й видати в одній збірці всі твори Сковороди, як ті, що були досі друковані, так ті, що ще лежали в рукописах. Наслідком невтомних заходів шан[овного] професора являється отеє видання, зложене з трьох частей. Перша містить обширну критико-бібліографічну статтю проф. Багалія, друга — життєпись Сковороди, написану в два роки по його смерті (1796) його учнем Ковалинським, уперве видану після автографа автора, а також значне число (98) листів Сковороди, переважно до того ж Кова- линського, вкінці третя, найобширніша часть містить 16 творів Сковороди, з котрих тільки 7 були досі друковані, а 9 уперве тепер появилися в світ. Та се ще не все те, що здужав зібрати проф. Багалій. Задля короткості часу та, мабуть, і задля перепон цензурних не ввійшли в отеє видання ще 4 твори, переважно теологічного змісту (з одного надруковано тільки шматок) і два переклади, доконані Сковородою із Ціцерона і Плутарха. Деяких творів, котрі мав під рукою попередній біограф Сковороди д. Да- нилевський*, проф. Багалій не міг відшукати (в тім числі, на жаль, і віршованої «Трагедокомедії»), та натомість він напечатав для порівняння дві статейки, приписувані Сковороді, але, напевно, не ним написані.   Вже сей поверховий перегляд показує, який багатий змістом є сей том і який він важний для пізнання і наукової оцінки Сковороди. Прегарним введенням для такої праці служить обширна стаття проф. Багалія, праця взірцева в своїм роді, котра робить честь нашому заслуженому історикові і Харківському університетові. Стаття складається] з двох розділів: у першім проф. Б[агалій] переходить хронологічним порядком усе те, що досі зроблено було для пізнання і оцінки Сковороди, розбираючи   437   подрібно ї з великою критичною осторожністю праці М. Ан- тоновського* (1798 — часткове видання книжки Сковороди «Начальная дверь к христианскому] добронравию» без імені автора і з доробленим іншою рукою кінцем), Гес де Кальве*, Вернета* (обі 1817), Снегирьова* (1823), І. І. Срезневського (1834), Хіждеу* (1835), Данилевського (1862, 1866), Сумцова, котрий уперве видав в «Киевск[ой] стар[ине]» (1886) «Житие» Сковороди, написане Ковалинсь- ким, і дав коротку характеристику Сковороди, далі пані Єфименкової (відчит про Ск[овороду] 1893) і проф. Зеленогорського* про Сковороду як філософа (1894). Розбираючи отсі праці, проф. Баталій доторкається всіх важніших спірних пунктів в життєписі й характеристиці Сковороди, а також тих, що доторкаються його літературної спадщини. Друга часть статті проф. Багалія не менш важна. Вона подає огляд того, що написав Сковорода, критичний огляд тих списів його творів, які подали сам Сковорода, Хіждеу і Данилевський, установлює хронологію звісних нам писань Сковороди і подає зміст кождого з них. Особливо се подання змісту творів Сковороди, в тім числі й тих, що ще досі лишились недрукованими, треба вважати чималою заслугою проф. Багалія для того, бо деякі твори сього писателя задля його алегоричного та афористичного способу писання представляють великі трудності для всякого, хто хоче підхопити їх основну думку. При кінці оповідає проф. Багалій про хід своїх пошукувань за автографами і відписами творів Сковороди, коли йому вдалось віднайти (особливо в Церковно-археологічнім музеї в Києві і в Румянцевськім муз[еї] в Москві) автографи і старі відписи многих досі не звісних творів і листів Сковороди.   Можна пожалкувати, що проф. Багалій не дав так само взірцево і критично обробленої біографії Сковороди, та з одного місця в його статті можна догадуватися, що він не вдовольниться отсею книгою, але схоче використати зібраний матеріал для уложения повної і критичної біографії Сковороди1.   Книга прикрашена портретом Сковороди, тим самим, що в виданні його творів, Спб., 1861, двома знімками з його рукописів і рисунком могили в селі Пан-Іванівці Харківської] губернії].     1 Така праця д. Багалія почала вже друкуватися* в «Киевской старине» з лютого сіього) р(оку).   Пріміткі   СОЧИНЕНИЯ ГРИГОРИЯ САВВИЧА СКОВОРОДЫ, собранные и редактированные проф. Д. И. Багалеем. Юбилейное издание (1794—1894 год), с портретом его, видом могилы и снимками почерка. 7-й т. Сборника Харьковского] ист[орико]-филологического] общества]. Харків, 1894, стор. 14 ненум[ерованих] + СХХХІ+132+352   Вперше надруковано в «Записках Наукового товариства ім. Шевченка», 1895, т. 5, кн. 1 (Бібл.), с. 79—83.   Подається за першодруком.   С. 435, Вишневський Федір Степанович — генерал- майор, очолював так звану «Токайську місію», яка постачала вино з Угорщини для царського двору.   Бувши приватним учителем сина багатого пана Тамари...— Степан (Стефан) Тамара, переяславський полковник, сина якого Василя приватно вчив Г. Сковорода.   Троїце-Сергієва лавра — один із найбільших російських монастирів (з 1744 р.— лавра). Був великим культурним центром, з яким підтримували зв’язок українські культурно-церковні діячі.   ...вчений настоятель К и р и л о...— Кирило Ля- шевецький (пізніше воронезький єпископ), з яким Сковорода заприятелював.   ...не схотівши піддатися бажанню харківського єпископ а...— Йдеться про єпископа Іосафа Миткевича (помер у 1763 р.).   ...селі Старині... — точніше селі Стариці (нині — Вов- чанського району Харківської області).   Ковалинський Михайло Іванович	(1757—1807) —   учень, згодом друг Г. С. Сковороди, український і російський письменник, освітній діяч, перший біограф філософа («Житие Григория Сковороды...», 1794 — «Киевская старина», 1886, кн. 9).   С. 436,	...б іл городському єпископові, що   завідував тоді Харківською єпархіє ю.— Йдеться про Самуїла Миславського, колишнього ректора Київської академії.   ...в чена пані Єфименков а...— Єфименко Олександра Яківна (1848—1918), російський та український історик і етнограф народницького, потім ліберально-буржуазного напряму.   631   С. 437. Сократ (469—399 до н. е.) — давньогрецький філософ.   С п і н о з а Бенедикт (Барух; 1632—1677) — голландський філософ.   Пантеїзм — філософське вчення, яке ототожнює бога з природою.   Данилевський Григорій Петрович (1829—1890) — російський та український письменник, автор творів про селян та історичних романів.   С. 438. Антоновськи й Михайло Іванович (1759—1816)— російський та український дворянський історик і публіцист. Йдеться про його видання: Библиотека духовная, содержащая в себе дружеские беседы с познанием самого себя. 3 части, Спб., 1798.   Гес де Кальве Густав Густавович (1784— ?) — російський теоретик музики, піаніст, композитор і диригент.   Вернет Іван Пилипович — російський педагог і публіцист початку XIX ст. Народився в Швейцарії, був запрошений О. В. Су- воровим до Росії. Знайомий Г. Сковороди. Друкувався у харківському журналі «Украинский вестник» (етнографічні нариси, філософські і педагогічні роздуми тощо). Йдеться про статтю Густава Гесса де Кальве та І. Вернета «Сковорода, украинский философ» («Украинский вестник», 1817, апрель, ч. VI, с. 108—151).   Снєгирьов Іван Михайлович (1793—1868) — російський етнограф, фольклорист, археолог.— Йдеться про його статтю «Украинский философ Григорий Саввич Сковорода» («Отечественные записки», 1823, ч. XVI, № 42, с. 96—106; № 43, с. 249—263).   Хіждеу(Хашдеу, Хаждеу) Олександр (1811—1872)— молдавський письменник і фольклорист, просвітитель, оспівував дружбу молдавського й українського народів. Йдеться про статтю «Григорий Варсава Сковорода. Историко-критический очерк. Отрывок первый: общее основное понятие о Сковороде из его собственного сознания. С приложением Сковородинского Идиотикона» («Телескоп», ч. 26, 1835, с. 3—42; № 6, с. 151—178).   Зеленогорський Федір (1839—1908) — професор філософії Харківського університету. Йдеться про його статтю «Философия Г. С. Сковороды, украинского философа XVIII ст.» («Вопросы философии и психологии», 1894, т. XXIII, кн. 3, с. 197—234; т. XXIV, 1894, кн. 4, с. 281—315).   Така праця д. Баталія почала вже друкувати с я...— Йдеться про розвідку Д. І. Багалія «Украинский философ Григорий Саввич Сковорода» («Киевская старина», 1895, т. 48, кн. 2, с. 145—169; кн. 3, с. 265—294; т. 49, кн. 6, с. 272— 350). [Зібрання творів у п’ятдесяти томах літературно-критичні праці (1893—1895) том 29 стор.  434-439, 630]   П. ЖИТЕЦКИЙ*   «ЭНЕИДА» И. П. КОТЛЯРЕВСКОГО И ДРЕВНЕЙШИЙ СПИСОК ЕЕ   («Киевская старина», 1899, X—XII, 1900, I—III)   Оця найновіша праця многозаслуженого автора «Очерка звуковой истории малорусского наречия» дає далеко більше, ніж велить надіятися титул. Із 17 розділів її тільки чотири останні зайняті характеристикою поглядів Котляревського на основі детального розбору його «Енеїди», а один кінцевий подає розбір нововіднайденої копії початкових пісень сеї поеми, зладженої ще 1799 р., отже, найдавнішої з усіх досі звісних рукописних копій і значно відмінної від першого видання з 1798 р. Оці п’ять розділів, що справді відповідають титулові,— се цілість, окрема для себе і зовсім викінчена; її зв’язок з першими 12 розділами статті майже ніякий або дуже невеликий. В тих початкових розділах, що й творять головний інтерес праці д. Житецького, подано перший у тім роді нарис українсько-руського письменства в XVIII в. в зв’язку з громадським і духовим розвоєм усеї суспільності в тім часі. Являючись подекуди доповненням, а подекуди розширенням давніших праць автора на полі нашої духової культури XVII—XVIII в., особливо ж статей, злучених докупи під заголовком «Мысли о народных малорусских думах», оці статті малюють нам духову фізіономію України в часі, який, по думці деяких не дуже-то й давніх істориків, зовсім не мав ніякої духовної фізіономії, не мав літератури, був якоюсь добою застою і хаосу, з якого ні відси, ні відти виринула талановита, наскрізь національна пародія Котляревського. І коли обік д. Петрова* головно д. Житецький уже своїми давнішими працями значно причинився до усунення такої думки, то його найновіша праця, основана на багатім матеріалі, опублікованім в новіших часах, оперта на бистрій обсервації і поставлена на широкій Ідейній ос-   30   нові, являється першою пробою однопільного оброблення і освітлення дотеперішніх здобутків, найкращим з того, що ми досі маємо про сей донедавна темний період нашого письменства.   Працю д. Житецького ми мусимо цінити тим вище, що йому в значній мірі приходилося першому прокладати собі дорогу, збирати факти і документи з перших джерел, із рукописів, а тільки декуди він міг опиратися на давніших працях, що не раз дають також мало що більше понад звід сирого матеріалу. З огляду на важність сеї праці ми й бажаємо присвятити їй трохи детальніший розбір, провірю- ючи висновки, до яких доходить автор, або доповнюючи його виклад новими матеріалами, наскільки вони можуть чи то підперти, чи декуди спростувати висновки д. Житецького.   Поперед усього скажемо кілька слів загальної характеристики сеї нової праці шановного київського вченого (раз назавсігди зазначую, що тут і далі говорю тільки про перших 12 розділів його статті, лишаючи студію про Котляревського зовсім набоці). Вона визначається тими самими добрими прикметами і хибами, що й давніші його історико- літературні праці. До добрих прикмет треба зачислити поперед усього живість викладу, так що праця читається з великим зацікавленням, далі широку ідейну підкладку, котра позволяє авторові й читачеві всі наведені факти відразу бачити в належнім світлі і являється наслідком не тільки доброї історично-філософічної школи автора, але також основного передумання поданих історичних фактів. Разом з тою шириною погляду являється у автора також певний широкий розмах малюнка; він не любить губитися в накопичуванні дрібних деталей, малює двома-трьома широкими штрихами і вміє всюди віднайти характеристичне, щиро людське навіть серед найсухішої, здавалось би, мертвеччини. Але власне в тій широті розмаху лежить для історика велика небезпека, особливо там, де йому приходиться замість оперування значним засобом звісних уже і критично провірених фактів самому порпатися в сирім матеріалі, шукати стежки, шпотатися на кожнім кроці. Сих небезпек не всюди здужав устерегтися д. Житецький у своїх давніших, а також і в найновішій праці; в деяких, на щастя, досить рідких, випадках і тут маємо занадто поспішні узагальнення, кульгаві присуди і ілюзію закінченої будови там, де на ділі ще й фундаментів гаразд не розкопано або   зі   хіба перші засновини покладено. Взагалі д. Житецький усюди дає готовий синтез, лишаючи критичну працю, якою він дійшов до нього, зовсім за кулісами. Для читача се дуже вигідно, бо дає йому одноцільне, заокруглене враження, в інтересі науки було би далеко ліпше, якби автор поза- значував прогалини й щерби там, де їх добачив, поклав знаки запитання або висловив desiderata1 там, де предмет не дозрів іще до основного обговорення.   Друга важна хиба нової праці д. Житецького, звісно, більше формальна,— се брак одноцільного, прозорого плану. Про сей брак свідчить уже се, що, задумавши написати працю про «Енеїду» Котляревського і її нововіднай- дену копію, автор дав до сеї праці вступ, що розрісся на 12 розділів, тобто втроє або вчетверо більше самої властивої праці. Але й сам той вступ, що «по милості судеб» зробився самостійною працею сам для себе, не визначається однопільним, добре обдуманим планом. Ділячи українсько- руське письменство XVIII в. на дві категорії: пам’ятки, писані «церковно-малоруською» і «книжно-малоруською» мовою, він роздивляється насамперед одні, потім другі. Се, може, й мало би деяку рацію, коли б автор вияснив, чи справді був який антагонізм між писателями одної і другої категорії і які були причини того антагонізму; тоді ми мали би ясно зазначені окремі течії чи літературні школи, і окреме роздивлення кожної з них кинуло би світло не тільки на саму літературу, групуючи її пам’ятки відповідно до їх духовної приналежності, але також на духовне або громадське життя суспільності, що виплодило ті контрасти. Тим часом автор у сьому випадку не пробував аналізувати границь сього контрасту і його причин; при ближчім огляді ми переконуємося, що й контрасту ніякого не було, особливо в початках. В тім самім часі, в тій самій місцевості один автор писав мовою, ближчою до церковної, «твердшою», старомоднішою, а другий — живішою, ближчою до народної. Недосить сього: один і той сам автор писав раз так, а раз сяк; у одній і тій самій книжці одні частки писані такою, другі сякою мовою (див. цитоване д. Житецьким «Народовещание»* або літопис Велична* і доданий до нього самим Величком переклад Твардовського*, доконаний Савицьким*). Погнавшися за фікцією язикового дуалізму, д. Житецький розбив одно-     1 Побажання (лат,),— Рвд,   родні пам’ятки на дві групи; говорить два рази’про козацькі літописи і дневники, два рази про драми, два рази про вірші, вносячи в свій план певну хаотичність.   Розуміється, се закид формальний, і він не зменшує вартості праці д. Житецького. Ми перейдемо її розділ за розділом, зупиняючися там, де се вважатимемо потрібним.   По короткім вступі (розд. І), де подано звістку про нововіднайдену копію «Енеїди» і її першого писця, дяка Заградського, автор рядом фактів характеризує ті змагання, які від 1686 р., тобто від остаточного прилучення Києва >до Московської держави, йшли з Москви з метою затерти окремішності українського типу зразу в релігійних віруваннях (заборона церковних, догматичних і проповідницьких книг українського друку — вони вичислені в нотці стор. 4, поминемо перший том «Мінеї» Димитрія Ростовського*, видіаної] 1683 в Києві), далі в дрібних відмінах у церковних книгах (регламентація і цензура для церковних книг, що мали всі бути однакові з московськими з огляду на «правописание и правоверие»), вкінці навіть у букварях. Діобродій] Житецький колись обіцював дати спеціальний огляд букварів і граматок, друкованих на Вкраїні протягом XVIII ст. і показати, як систематично москов- щено їх зовсім навпаки потребам і бажанням народу, що ще 1768 р., як посвідчував києво-печерський архімандрит Зосима, не хотів купувати московських букварів (стор. 7). На жаль, сього детального огляду букварів тут не дано.   Діобродій] Житецький наводить також факти, які посвідчують, що московські регламентації в справі церковних книг не виконувались так докладно, як того хотілося московським централістам. Кілька разів наказувано українським архієреям відбирати по всій Україні церковні книги старого друку і заміняти їх московськими — та що, коли московські друкарні не могли настачити книг і при- йшлось послугувати ся старими. Зрештою сама заміна книг також не була би осягнула мети, бо українське духовенство здавен-давна привикло ті самі церковнослов’янські слова виголошувати зовсім інакше, ніж їх виголошувано в Московщині. На се д. Житецький не звертає уваги, а тим часом, по моїй думці, се факт дуже важний, який мусив поперед усього звертати на себе увагу москалів. Ми маємо ще з XVII і з XVIII в. дуже цікаві свідоцтва про той український виговір церковнослов’янських текстів у тих молитовниках чи требничках, що були друковані латинськими бук-   83   вами і з польським перекладом en regard1 — очевидно, для таких, що ані не розуміли церковщини, ані не вміли читати кирилиці. Про такі молитвослови згадує вже Йохер* («Obraz literatury polskiej», III, 152—153, і ноти, 248—254); у мене під руками є один із XVIII в., на жаль, без початку і кінця, де, крім молитв ранішніх і вечірніх, містяться акафісти до Ісуса Христа, Марії-діви і св. Миколи. Подаю тут початок акафіста Ісусові:   «Wzbranyy woiewodo і hospody, ada pobidytelu, iako izbawl sia ot wicznyia smerty, pochwalnaia wspysuim) tebi, sozdanyic у rab twoy: no jako ymiiay mytoserdyie neyzreczennoie, ot wsiakicb mia bid swobody zowuszcza: Jysuse syne bozy pomyiuy mia.   Anhetow tworcze у hospody syt, otwerzy mni nedouminny um у iazyk, na pochwafu preczystaho twoieho imene, iakoze htuchomu у huhnywomu drewte stuch у iazyk otwerzt iesy, у hlahotasze zo- wyi takowaia: Jysuse preczudnyi, anhetow udywtenyie: Jysuse pre- sytny prarodytetey yzbawfenyie» і т. Д.   Читаючи отсю транскрипцію, що була призначена, певно в першім ряді для уніатів, але, без сумніву, передавала загальний виголос церковноелов’янщини по всій Україні, ми будемо розуміти значення тих цитованих д. Житецьким підручників («Киевская старина», 1899, дек., 290—291), видаваних 1772, 1782 і 1787,^«о произношении российских букв и исправном тех же употреблении» і правописні правила «по свойству украинского диалекта для употребления малороссиянам дополненные». Хоча призначені зразу для писань «гражданского письма», вони з часом мали вплив і на читання церковних текстів, переробивши їх виговір на московське. Там, де не дійшов вплив московщини, отже, в Галичині і на Угорській Русі, виговір лишився й досі український.   В роздіілі] III д. Житецький роздивляє мову тих письменників XVIII в., що намагались писати церковнослов’янською мовою, отже, Прокоповича* (київської доби), літописця Грабянки* і подорожника Барського*. Чи тільки ті три писателі писали такою мовою? Д[обродій1 Житецький лишає нас у тій думці, що більше їх не було, а се очевидна помилка. Так само замість характеристики літературного боку творів сеї категорії, їх стилю, способу пред- ставлювання автор надто охоче хапається характеризувати самих писателів, а се хоч оживлює статтю, але лишає не-     1 Паралельно (франц.).— Ред,   34   виясненими важні питання літературного хисту і смаку, літературної школи тих людей.   Від прози переходить автор до поезії XVIII в. і, згадавши коротко про принагідні вірші або памфлети, розбирає чотири драми, написані церковнослов’янською мовою, а власне Прокоповича «Владимир», незвісного автора «Милость божия», Лащевського* «О тщете мира сего» і Кониського* «Воскресение мертвых». Автор вірно зауважує, що «коли в них і нема живої течії поетичної творчості, то бодай мається громадська думка, висловлена з щирим переконанням і поетичним талантом».   Дальше зауважує д. Житецький певний прогрес від двох перших драм до останніх — від історичних споминів до живої сучасності. Сі висновки цінні,, але висять потроху в повітрі; чотири драми чотирьох різних авторів — се трохи замалий матеріал. Чи не було інших драм в такім роді? Сам д. Житецький («Киевская старина», XI, 129) подає, що були й інші, на абстрактні, церковно-теологічні теми,— та для чого ж він не пробував і їх аналізувати? А коли в них не було «громадської думки», то чому д. Житецький лишив без уваги інші пам’ятки віршарства на церковнослов’янській мові, такі як памфлети на політичні події і особи, епітафії, як віршовану історію козацтва, опубліковану в «Киевской старине», і т. ін.? Розбір усіх тих пам’яток дав би йому, без сумніву, багатший матеріал до висновків, ширше і виразніше історичне тло.   В роздіілі] V автор хоче показати «нові літературні подуви в Київській академії і упадок «слов’яно-малорусь- кої» мови. Які се були нові подуви — ми з тексту статті не дізнаємося. Автор зазначує на вступі — мабуть, надто категорично,— що по р. 1743, коли була написана драма Щербацького* про Фотія, в мурах Київської академії вже не появилась ані одна нова драма. '	'   Але ж сам автор перед тим зазначував («Киевская старина», 1899, X, 16), що драма Кониського «Воскресение мертвых» появилася 1746, отже, три роки по драмі Щербацького. Взагалі все те, що говорить автор про причини упадку шкільної драми в Київській академії, здається мені дуже слабо мотивованим. Козацька старшина закріпощу- ваЛа посполитих; з другого боку, московський уряд давив старшину, гонив козаків на канальні роботи. Яке ж супротив того було положення авторів малоруських драм? —   3S   запитує себе д. Житецький і відповідає ось як: «їх твори були призначені не для читання, а для вистави, і тут уже мусили виступати живі особи, з живим словом і ділом, і всі ті Гіпомени і Діоктити в сценічнім виконанні мусили недвозначно показувати дразливу дійсність. Чи можна було без шкоди для школи вносити в драму, призначену для виставлювання в школі, малюнок громадських хиб того часу? Не треба забувати при тім, що самі ті хиби не були припадковим відступленням від закону, але самі готові були зробитися законом. Отим-то ясно, чому малоруські драми громадського змісту мусили замовкнути» (стор. 129).   Зовсім не ясно — мусимо сказати на сє. Поперед усього що се за беззаконня, що «готовляться стати законом?» Доки вони не зробилися законом, доти вони беззаконня по всій формі. Закріпачування народу на Україні аж до 1783 р. було таким беззаконням, то чому ж би українська драма вже від 1746 р. переставала протестувати проти нього? По-друге, крім закріпачування і московського гноблення, чи ж не було інших громадських хиб на Вкраїні, котрі могла б малювати драма? По-третє, коли-то форма закону спиняла поетів бичувати зло там, де вони бачили і відчували його? І чи драма в тисячних випадках не повстає проти зла, хоч воно має форму закону? І чи громадська думка, коли їй не вільно виявляти себе в формі образів із сучасності, не зуміє виявити себе в образах із минувшини? Одним словом, резони д. Житецького зовсім не резони. Не резон і се, що ті драми були шкільні драми. Адже й драма Кониського з її ярким змалюванням громадських хиб України була шкільною драмою. Для чого ж таких драм не було більше? На простий розум, тут можливі дві відповіді; або їх не допускала власть, цензура, або ж їх не хотіли більше писати самі автори, чи то вважаючи форму шкільної драми непридатною, застарілою, чи, навпаки, вважаючи громадські явища довкола себе не хибами, а нормальними, справедливими явищами або бодай дрібницями, не вартими уваги. На жаль, д. Житецький своїми вищенаведеними розумуваннями заслонив собі ті прості можливості і не зібрав ніякого матеріалу, що зробив би можливою їх оцінку. Тільки per indirectum1 ми можемо догадуватися, що московська     1 Посередньо (лат.)»— Ред.   регламентація, викорінюючи у учителів і школярів українську мову і український виговір, мусила наложити руку й на подуви свобіднішого духу, які десь-не-десь проривалися в шкільних драмах; що, з другого боку, молодші українські покоління, засмакувавши в ширшій, європейській освіті, почали вже коло половини XVIII в. відвертатися від старомодної схоластики і старомодної шкільної драми, культивованої в київській академії; що, вкінці, дехто на Україні, за почином Сковороди, почав відвертатися від «дрібних» нужд рідного народу, від «політики» і громадських питань, а заглиблюватися в абстракційну гуманітарність «гражданина всемирного». Ось де були, по нашій думці, причини упадку старої шкільної драми, хоча сам сей упадок не був ані таким наглим, ані таким повним, як би виходило зі слів д. Житецького.   Кінчить д. Житецький сей п’ятий розділ своєї праці оглядом постанов російського правительства, що мали метою витіснити у учителів і учеників українську мову і український виговір, оглядом поступів омосковлення української інтелігенції в другій половині XVIII в. (подає каталог видніших вихованців Київської академії, що зайняли визначні місця в російських школах і в російському письменстві), зазначуючи також бажання самих українців, висловлене 1764 р. перед Катериною II, щоб замість Київської академії засновано в Києві університет із чотирьох факультетів. Не розуміємо, чому д. Житецький якось згірдно дивиться на се бажання, бачачи в нім «суетность, навеянную модными течениями жизни» (стор. 131). Дивна «суетность», що бажала мати свою освіту, і дивні «модні теченія», що проявлялися ще в однім із пунктів Галицької умови* так само, а навіть в ширшій формі, як і сто літ пізніше перед Катериною II!   Дальший (VI) розділ присвячений характеристиці Гр. Сковороди, тої оригінальної появи, що, з одного боку, має в собі дещо з типу давнішого «мандрованого дяка», а з другого доторкається тогочасної західної містики і філософії. ДІобродій] Житецький дуже вірно зазначує, що називати Сковороду філософом нема потреби, бо він, властиво, не філософ, а мораліст, і то такий мораліст, що свою мораль опирає не на розумових, а на чуттєвих основах, отже, мораліст з містичним підкладом. Як у всіх таких моралістів, власне «я», його поступ, його внутрішнє почуття у нього на першім плані; се етика егоїс-   37   тична і аскетична. На жаль, д. Житецький не пробував зв’язати сю появу з Іншими появами тогочасного духовного життя на Вкраїні: що було спільного між Сковородою і тогочасними франкмасонами*, вольтеріанцями, мар- тиністами*, релігійними містиками вроді гернгутів* і раціоналістами, яких тоді було немало на Вкраїні? Загалом усі ті течії вимагали би ще докладного освітлення і розсліду; досі нам приходиться про саме їх існування догадуватися не раз із принагідних натяків. Пошукування в родинних архівах українських панів, у книгах, друкованих у тих часах, могли би дати не одну цікаву вказівку. Приміром, ми знаємо, що протоієрей Леванда* стояв у якихось зносинах зі Сковородою, а з другого боку, він же належав до близьких приятелів Котляревського. Сей Леванда лишив цілі томи проповідей і інших писань; сучасні вважали його настільки визначною людиною, що по його смерті написано і видано його двотомову біографію. Жаль, що ті матеріали досі ніхто не використав для характеристики часу і людей. ДІобродій] Житецький показує на Сковороді тільки перехідний ступінь від «сло- в’яно-малоруської» до «російської» мови; характеристика самого Сковороди і його поглядів лишається якоюсь ізольованою; на приятелів Сковороди і його учеників, з яких часть своїми складками швидко потім здвигнула Харківський університет, не звернено майже ніякої ближчої уваги.   Тепер (розд. VII) автор переходить до творів, писаних тою літературною українсько-руською мовою, яка була вироблена в XVI—XVII в. на правім боці Дніпра. Автор показує, що з переходом лівобережної України під Росію друкування книжок сею мовою було тут не на місці: православія боронити не було треба; освіта, церков і уряд мали органом своїм російську мову. В друку вживалася давня книжкова мова тільки на правобічній Україні, що, завдяки таким єпископам як Шумлянський*, Винницький* і т. ін., з початком XVIII в. перейшла вся на унію. Значить, література, що продовжує стару українську традицію вдрукованих книжках, у XVIII в.— вся уніатська. Характеристиці тої літератури д. Житецький присвячує VII ріозділ] своєї праці. Ся уніатська література досі не мала щастя. Петров у своїй праці про українське письменство XVIII в.* навіть не згадав про неї; цікавіше те, що так само поминув її без найменшої уваги й Ом. Ого-   новський у своїм компендіумі*. Нарис Житецького — се перша проба розібратися в ній, проба, треба сказати, дуже слаба і зроблена прихапцем. Діобродій) Житецький, здається, не знає ані бібліографії тої літератури, ані праць, які досі були присвячені її поодиноким появам (прим., книжечки Мировича про «Богогласник»*), а в додатку цілий свій дослід ставить відразу на фальшивім ненауковім грунті. Унія, по його думці, то не «релігійне одушевления, а політичний опортунізм»; коли унія запанувала в Польщі і рівночасно щез страх перед козацтвом, тоді «замість політики дволичності настала політика явного насилля» з боку не знати кого — чи правительства польського, що, як стверджує сам автор, не мало ніякої сили, чи з боку когось іншого. «Пам’яткою того насилля була уніатська література XVIII в.» (стор. 155). Дарує д. Житецький, але такий висновок нам видається чимсь диким. Які сліди насилля бачить він в уніатській літературі XVIII в.? «Вона хотіла регламентувати народне сумління», — каже наш автор. А московське православіе хіба не регламентувало його? Унія «зводила все питання про народну просвіту на спасеніє душі під умовою злуки з римською церквою». Що унія вважала злуку з римською церковою умовою спасенія, се так, але се була догма така сама, як догма православної церкви, що обіцювала спасеніє в злу- ці з Москвою. А щоб унія все питання про народну освіту зводила на спасеніє душі — се повна нісенітниця. Для народної просвіти унія була не менше, коли й не більше толерантна, як православіе; навіть більше остільки, що не витискала народної мови з проповіді, з катехізації, з початкової школи. А вже зовсім негарне, бо тенденційно невірне те, що говорить д. Житецький, буцімто вавиліани*, бажаючи ширити унію за поміччю школи, «з тим наміром опанували школи як нижчі, так і вищі» (стор. 155). При тім д. Житецький покликається на Лукашевича* «Historya szk6b, т. І, 354 і т. II, 263—277. Отже, зауважу поперед усього, що цитата із другого тому зовсім фантастична; у покликанім місці говориться про реформи комісії еду- каційної, і нема ніякісінької згадки про василіан і їх школи. А цитата із першого тому виразно говорить про школи, з акладані уніатами; опановувати які-небудь інші школи (очевидно, підсувається розуміння, що православні) не було ніякої можності, бо таких шкіл при кінці XVII в. не було, а одинока, яка була, львівська ставропі-   39   гійська*і по прийнятті уніїне була опанована василіанами. Так само неправда й те, буцімто в тих школах учили по- польськи, зовсім лишаючи набоці науку церковнослов’янської мови. Василіанські школи були уладжені на взір єзуїтських, отже, викладова і розговорна мова школярів і учителів у школі і поза школою була латинська; ані польської, ані церковнослов’янської мови спеціально (бодай до реформ едукаційної комісії) не вчили. До тих шкіл ходили однаково русини й поляки; можна догадуватися, що русинів учили бодай читати церковнослов’янські книги, бо ж їх виховували головно на попів.   Загалом, говорячи про різницю між унією і православі- єм, д. Житецький якось несвідомо кидає твердий науковий та логічний грунт. Він нізащо не хоче припустити, щоб серед уніатів були люди, щиро переконані, щиро релігійні, з чистими намірами; се все опортуністи, що в додатку «дивилися на унію як на перехідну стадію» до латинства (стор. 156). Жаль, що д. Житецький не заглянув от хоч би до Гарасевичевих* «Annales» та не прочитав собі в них історії довгої і завзятої боротьби уніатів проти латинщення русинів, таких гарячих уніатів, як Рутсь- кий*, Кишка*, Шептицький*, — тоді був би, певно, не написав таких слів. Так само тяжко зрозуміти ті слова д. Житецького: «Уніати розуміли, що православіє з його соборними основами церковно-релігійного життя більше відповідає народному світоглядові, ніж унія з її «подавляющим» авторитетом церковної ієрархії». Тут що слово, то непорозуміння. Як виглядали «соборні основи» православної церкви на Україні, се ми знаємо з історії унії а історії конфлікту між Петром Могилою і Йовом Борецьким*, з історії «вибору» ієрархів XVII в., от хоч би Щумлянського і Свистельницького. Чим зробилися ті соборні основи в Росії від часів Петра Великого, се також повинно бути звісним д. Житецькому. Прикладати до тих історичних форм який-будь «народний світогляд» зовсім не годиться1. Так само не можна так категорично говорити про страшну перевагу ієрархії в уніатській церкві, що також заховала собори з участю світських людей і виборне нижче духовенство аж до австрійських часів. ДІобродієві] Житецькому не подобається навіть те, що уніати в своїх     1 Про «соборні основи» в староруській церкві існують також невірні погляди, див. «Записки», XII, бібл., стор. 28.   40   писаннях і проповідях уживали мови, олизькоі до народної. Те, що у православних полемістів XVI—XVII вв. було добре, у уніатів XVIII в. було лихе, бо тут «в народній мові шукали опори для того, щоб прищепити народні поняття, чужі його духовній істоті. Тут уже не було симпатичного поважання до народу і його мови, не було віри в народ, в його творчі сили. Тут панувала одна думка, одне бажання, що виплило не з релігійних потреб народу, а з клерикальних намірів і планів, що не мали нічого спільного з релігією». Дивують нас такі слова в устах д. Житецького. Прищеплювання народові поглядів, чужих йому досі, при помочі його мови, се ж основа всякої просвітньої діяльності, і аргумент такий в устах історика- українця щонайменше нетактовний. Чи у писателів-уніа- тів було поважання для свого народу, віра в його сили і т. д., се в значній мірі річ їх сумління; історик може говорити тільки про те, що видно з їх писань; та, на жаль, д. Житецький не навів, бо й не міг навести, ніякого свідоцтва на те, що уніатські письменники писали в злій вірі, з поганим наміром, під впливом пристрасті, далекої від усякого релігійного чуття. Ми далекі від того, щоб бути апологетами уніатів і зовсім не високо цінимо більшу часть уніатської теологічної літератури XVIII в., але мусимо протестувати проти тих апріорних і наскрізь ненаукових поглядів, які висловив у тім розділі д. Житецький.   Та й якби подані ним історично-літературні факти хоч крихітку оправдували такі погляди! На жаль, д. Житецький фактів подає дуже мало. Із уніатської літератури XVIII в. він цитує тільки «Народовещание», та й то з хибною датою, бо подає, що воно було видане 1778 р., коли в дійсності се було третє видання, перше вийшло ще 1756 р., а четверте 1866 р. у Львові. Діобродій] Житецький цитує з сеї книги тільки долучену при кінці «піснь катехизмову», але про саму книгу, один із цікавіших творів нашої літератури, не каже нічого. Тим часом сам титул міг показати авторові її значення. Сказано в тім титулі, що вона повстала з практичних катехітичних наук, подаваних народові василіанами в Кременецькім повіті. Книга складається з двоякого тексту: «Катехізації» (поучені я) і прикладів. Поученія писані мовою майже чисто народною, а приклади, в котрих подано кількасот оповідань, легенд та притч із різних старших збірок (із «Gesta Romanorum»*, «Speculum Exemplorum»* і т. 'н.), зложені церковною   41   мовою. Пояснено тут основні питання християнської догматики, етики і обрядів; про якісь клерикальні плани, про виключне бажання підхилити народ під послух папі нема тут мови більше, як у всякім, хоч би й православнім, трактаті того роду.   Далі згадує д. Житецький про книжку «Собрание припадков краткое и духовным особам потребное», видану 1722 р. з поручения Замойського собору*, що була підручником не тільки в практичній діяльності мало- вчених духовних, як вірно зазначує д. Житецький, але містила в собі minimum (або, коли хочете, maximum) того, що повинен був уміти кандидат на священика. З того, що до книжки доданий словарець, де церковні слова витолкувано на польське, д. Житецький зараз по- спішився виводити «загальнозвісну правду, що унія опиралась на польську культуру І польську мову». Коли се така загальновідома правда, то ми не будемо з нею сперечатися, скажемо тільки, що вона не зовсім для нас ясна. Що се значить, що унія опиралася на польську культуру? Ми знаємо, що в XVIII в. українці-уніати належали до Польщі, що више уніатське духовенство було сполонізоване, видавало багато польських книжок, навіть в обороні руських партикулярних інтересів — се факти, і їх ми розуміємо. Але не менше певні факти, що русини-уніати не зробилися поляками, писали по-русь- ки, не любили поляків і польського панування, а належність до унії не перешкоджувала їм бути й вільнодумцями, і українськими патріотами.   Згадавши про Замойський собор, д. Житецький додає, що се «той самий собор, від якого вийшов цілий ряд постанов, звернений на зілляння унії з католицтвом», себто з латинством. Жаль, що д. Житецький не показав хоч одної такої постанови або не заглянув хоч би до друкованих постанов сього собору; він був би побачив, що там зазначено досить широку і як на ті часи свобідну та автономну організацію руської церкви, подбано про усунення безладдя, яке лишилося по упадку в тих сторонах право- славія, офіціально признано в заряді церквами значний голос церковним братствам, з натиском підноситься характер уніатської церкви яко «восточної» з властивими їй обрядами, змодифікованими актом унії (признання папи як голови церкви, признання чистилища і походження св[ятого] духа від отця і сина). ДІобродій] Житецький ци-   42   туе з окружного послання А. Шептицького наказ повписувати ті зміни в церковних книгах як приклад «педагогічних способів уніатських просвітителів» без потреби; се не була ніяка педагогія, тільки та догматична основа, на якій стоїть унія, і уніати мусили її держатися. [...І   Запитувавши ще титули «Богословия нравоучительного з 1751 і «Бесед парохиальных» з 1789, д. Житецький трохи довше зупиняється при «Науках парохиальных» з 1794, цитуючи з передмови сеї книжки гарний уступ про потребу вживання народної мови в проповідях, а кінчиться сей огляд короткими увагами про «Богоглас- ник», хоч і тут автор майже не входить у детальний розбір книги і немов не підозріває її великого значення, що кидається в очі кожному, хто, прочитавши «Богоглас- ник», переглядає, прим., «Труди» Чубинського*, «Калики перехожие» Безсонова*, лірницькі пісні, зібрані Гнатю- ком*, або рукописні українські співаники XVIII—XIX в. Не диво, що й остаточні висновки д. Житецького про уніатську літературу такі ж недокладні, як і його преміси. По думці д. Житецького, уніатська література не мала таких визначних діячів, як Прокопович, Кониський, Сковорода; її характер був церковно-офіціальний і не виходив за межі релігійних потреб; вона не мала навіть нічого такого, як українські вірші, зложені під режимом старої «благочестивої віри, що визначалася толеранцією» (стор.162). Може бути, що, переглянувши мій нарис кар- паторуського письменства XVII—XVIII в.* , отже, в значній мірі уніатського, д. Житецький де в чому й сам змоди- фікує сей свій осуд. Не слід би також забувати історикові, що як Прокопович, Сковорода, Кониський, Грабянка* належать до української літератури на основі своєї діяльності, а не мови, то ж так само треба до неї зачислити тих учених василіан, що писали по-польськи і по-латині про наші справи, отже, такого Кишку, Стебельського*, Кульчинського*, Гудза, Коса, Бродовича* і інших.   Кінчиться сей розділ праці д. Житецького коротким нарисом першого пробудження галицьких русинів під Австрією і упадком того першого руху коло р. 1810— [18] 15. Не згадано тут про такі характерні появи, як «Світська політика», видана ставропігією* 1790 р.   Після сеї не зовсім успішної екскурсії на поле уніатського письменства д. Житецький вертається (розд. VIII) на грунт ближчий і звичайний для нього і показує, як   43   протягом XVIII в. в лівобережній Україні не тільки «сло- в’яно-малоруський», але і «книжно-малоруський»» язик витіснявся московським. Автор оглядає літописи Велична та Лукомського*, дневники Ханенка* та Маркевича*, заглядає до приватних листів тогочасних, згадує про «Краткое описание о козацком малороссийском народе» П. Симоновського*, написане вже майже чисто по-росій- ськи, і кінчить оглядом сатири на українські порядки, зложеної за гетьманства Розумовського*, та кількома увагами про політичну віршу «Разговор Великороссии с Малороссией». Оглянувши ті твори, писані мовою зразу книжно-малоруською, а дедалі все ближчою до російської, автор завдає собі питання, чи чиста українська мова була в літературнім уживанні до Котляревського.   В відповідь на се питання д. Житецький обертається до роздивлення драм і інтермедій, писаних книжною малоруською мовою. Сей розбір (розд. IX) починається апріорним і, по нашій думці, невірним твердженням, що «по мере падения книжной малорусской речи все настойчивее и чаще начала заменять ее народная малорусская речь». Здається, з попередніх розділів праці д. Житець- кого випливало зовсім не те. Протягом XVIII в. на лівім боці Дніпра переводиться церковнослов’янська мова і книжна українська, а на їх місце настає московська; на правім боці і в Галичині запановує польська, але обік неї держиться і книжна українська до кінця XVIII в., і церковна, що бере перемогу в львівських викладах до 1806 р., поки вкінці ще раз не перемагає польщина аж до хвилі національного відродження коло 1830 р. Сих географічних поділів треба би держатися при роздивленні української] літератури XVIII в. Надто треба звернути увагу ще на одну обставину, не зовсім виразно зазначену д. Житецьким. Він підносить факт, що майже чиста народна українська мова знаходиться ще в інтермедіях Гаватовича*, якого він уважає без підстави русином, далі факт, що подібні інтермедії на простонародній мові ма- зурській, русинській і т. ін. були писані в Польщі ще в другій половині XVI в.; в зв’язку з оглядом вертепної драми, де побутові сцени також зложені майже чистою народною мовою, ті факти повинні би навести автора на думку, що власне для малювання щоденного побуту, комічних ситуацій і типів здавна в Польщі вживано народної мови, і то залюбки української або білоруської,   44   коли тим часом поважні партії писано або латинською або польською, по-тодішньому густо натицьканою латинськими словами і фразами. Розміркувавши се, автор був би бачив, що протягом XVII і XVIII в. зовсім нема того поступу, який він зазначив на вступі: що чиста українська мова не здобуває собі ширшого поля в міру упадку давньої книжкової. Поступ хіба в тім, що в міру упадку драми і інтермедії настає вірша, де в такім самім гумористичнім тоні малюються події біблійної історії всуміш зі сценами і фігурами з народного українського побуту. Можна сказати сміло, що від Гаватовича аж до «Енеїди» народна українська мова в літературі держиться в одній і тій самій домені гумористично-сатиричного віршування; бодай нам не звісний ані один факт (і д. Житецький не вказав його), де би українська чисто народна мова зайняла місце давнішої книжкової чи то в теологічнім трактаті, чи в друкованій проповіді, чи в літописі. Pardon, один такий факт звісний нам — се була згадана вже «Світська політика», видана ставропігією 1790 р. в додатку до букваря. Що віршів на чистій українській мові з XVIII в. дійшло до нас більше, ніж Інтермедій із XVII в., се зовсім зрозуміле, але се ще не дає підстави говорити про поступ української народної мови в письменстві в міру упадку книжної мови.   Розвідка про драми і інтермедії XVIII в. у"д. Житець- кого трохи хаотична. Поперед усього він зовсім вірно підносить, що українсько-руська драма не мала ніколи містеріального характеру, не була зв’язана з богослужінням, але появилася у нас із Польщі вже як шкільна драма. Її попередницями були шкільні діалоги, з яких д. Житецький наводить два: діалог Памви Беринди* з р. 1616 і різдвяний діалог Ставровецького*, надрукований у «Перле многоценном» 1646 р. До сеї самої категорії треба зачислити віршовані діалоги Йоаникія Волко- вича*, учителя при львівській ставропігії, друковані 1630 р. і 1631, перший із них п[ід] заголовком] «Розмьші- лянє о муце Христа», звісний по Каратаеву* під хибним титулом «Верше из трагедии Григория Богослова» (опис сеї книжечки—див. мої «Пам’ятки», II*, стор. XXVIII—XXX).   Діобродій] Житецький здіймає питання про те, як дивилися давні автори на свої драми, і показує"неясне розуміння трагедії, комедії і трагедокомедії у них. Питан-   43   ня цікаве для історії поетики, але чим воно цікаве для теми д. Житецького — сього годі зрозуміти.   В дальшім (X) розділі д. Житецький говорить про різдвяні і пасхальні вірші і мандроваинх дяків та бакалаврів, що були їх авторами. Про сю тему він говорив ширше в своїх «Мыслях о народных малорусских думах». Тут він доторкається тільки питання про зв’язок віршів з драмами, а спеціально твердження пок[ійного] Драгоманова, що вірші були подекуди скороченням драм. Хоча в однім випадку (щодо пасхальної вірші) ся думка Драгоманова знайшла підтвердження вже по його смерті в віднайденім мною «Слові о збуренні пекла», то проте д. Житецький справедливо остерігає перед її генералізуванням. В сьому скріпляють нас два фактії: один той, що віршу на народній мові, де святі події мішаються з побутовими сценами, знаходимо в Галичині вже в половині XVII в., отже, сто літ перед упадком драм і інтермедій (див. моє «Карпаторуське письменство», стор. 8); а другий той, що такі ж вірші знаходимо .від XVI в. в польськім письменстві, відки мода на них перейшла й до нас. Із рукописної збірки кінця XVIII в. я подав одну таку віршу про Юду («Пам’ятки», II, стор. XLIX—L); тут подаю одну на різдво, досі, здається, ніде не друковану:   Krzyk ро niebie, ро oblokach slychac przy wesoiych skokach; aniofowie swifci, radoscig objeci, wyspiewujg, wykrzykujg,   Nuze bracia aniolowie, wspolem z паші, kumpanowie!   Bog si§ cztekiem staje, zycie ludziom daje zagubione, utracone.   Juz skrzydla polamali, kiedy z radosci^ la.tali:   Micha! mi§dzy trzod§ zleciawszy na grz§d§, w bok si§ ubil, skrzydia zgubit.   Gabryel kiedy zmiarkowa!   Boga, tagze przylatowal: natrafi! na dudu, zbi! biodra у udy i szwankowa!, nachromowah   Rafal, ktory leczyl oczy Tobiasza, gdy przyskoczy, zbi! olejek drogi о baranie rogi, gdy do trzody wlecia! przody*   46   Gdy tak skrzydla pofamali, iak barany si§ tarali.   jeden przez drugiego skakal z ochoczego, a spiewali, chocl wolali1 і т. Д.   Таких віршів маемо немало і в друкованих польських «Kantyczkach»*, хоча тут вони просіяні крізь сито духовної цензури. Вони почали складатися, мабуть, не раніше XVII в., бо в рукописних збірках XV—XVI в. їх ще нема. Зате маємо дещо аналогічного в німецьких віршах XVI—XVII і в французьких XV—XVI в. Ітак, у збірці Монтеглона «Recueil des poesies fran?aises des XV-e et XVI-e siecles» знаходимо гумористично-сатиричні пародії на «Отченаш» (т. І, 68, 125, IX, 202), опис раю (III, 155), пародію похоронної пісні «De profundis» (IV, 206), пародії двох інших духовних пісень (VIII, 270), пародії на «Богородице-діво» (IX, 191, 204), на часті служби божої (IX, 254, 276), гумористичні життя святої     1 Крик під небеса, під хмари Чутно при веселих танцях;   Ангели святі, радістю охоплені, Виспівують, викрикують.   Нумо, ангели-брати,   Разом з нами, хлопці!   Бог стає людиною, дає життя людям, Загублене, втрачене.   Уже б крила поламали,   Як від радості літали*   Михаїл, впавши на землю поміж череду, Вдарився боком, погубив крила.   Габріель, як зметикував,   Про бога, також прилетів,   Напоровся на дуду, побив бедра і ляжки, І кульгав, і шкандибав*   Рафаїл, що лікував очі Тобіеві, як прискочив,   Розбив дорогу мазь об баранячі роги,   Як до череди влетів передом*   Коли отак крила поламали,   Як барани, по землі качалися,   Один через одного перескакували І співали, кричали «гоп» {польські.— Ред.   47   Цибулі (І, 204), святого Селедія (II, 325), святого Гроз- дія (II, 112). В зв’язку з нашими віршами духовного змісту і гумористичного тону треба би студіювати також і ті гумористично-сатиричні легенди, антифони та тропарі , які цитував д. Житецький у своїй праці про думи при характеристиці дяків-пиворізів а яких колекцію можна би значно збільшити. Згадаю тут гумористичне величання шевця, вареників-мучеників, горілиці-муче- ниці, подорож Хими до Єрусалима, характеристику попа, далі зложені церковною мовою загадки про гор- нець, про жебрака (Номис)*, гумористичні церковні легенди про свиню («Карпаторуське письменство», 94), про святого Пахомія і його стрічу з бісом («Иде преподобный Пахомий во Єрусалим хиротонисатися и виде беса на древе сидяща и удом яки цепом пшениця моло- тяща. И глагола ему бес: «Хощеши, да аз хиротонисаю тя бренным удом сим?» И отвещав ему Пахомий рече: «Аще имаши таковый уд» — и показа ему свой. И быст бес посрамлен и рече: «Дивен бог во святых своих! Не имам таковагої») Студіюючи наші вірші в зв’язку з тими проявами гротескової коміки, ми побачимо, що погляд д. Житецького про їх виключну приналежність мандро- ваним дякам-пиворізам занадто односторонній. Загалом нам здається, що д. Житецький перецінює роль тих скромних дяків у нашім культурнім житті XVII—XVIII в. Розділ між інтелігенцією і простим народом у тім часі, особливо в першій половині XVIII в., не був ще так великий, як пізніше; навіть такому чоловікові, як Сковорода, легко було знайти стичні точки з народом і зробитися зрозумілим для нього. Сю роль посередників, яку признає д. Житецький мандрованим дякам, можна з не- меншим правом признати і більшині сільських священиків і різним писарям, канцеляристам, письменним козакам і навіть більшині поміщиків, особливо менше заможних. До сеї категорії належить і священик Некраше- вич*, якого віршам д. Житецький присвячує гарну характеристику при кінці тої глави. Я певний, що таких самоділкових поетів духовного і світського стану знайдеться у нас з часом більше; д. Житецький не згадує про віднайденого Кулішем Климентія*; зі свого боку подам ще один приклад. В рукописі Оссолінських* у Львові, ч. 2703, знаходимо записки якогось духовного, ведені в головному по-польськи, а в них ось який уступ:   48   «Roku 1769 powietrze Luck у cafy Wolyri opanowato. Byio у po innych kraiach, nie tak atoli silne, jak na Woly- niu у od granic tureckich. Bylem na owczas w Katedrze luckiey od Wnego ime. Xa Sylwestra Lubenieckiego biskupa tuckiego у pasterza swego do rz^du klerem przy katedrze b§dqcym zeslany. Z okolicznosci trwogi w powietrzu zwy- czajney zlozylismy piesn po rusku, ktora jest niby sporem migdzy тщ obawiajqcym si§ tego powietrza a rzeczonym Ime. Xm Scholastykiem perswadujqxym, aby oddac sig na wol§ pana boga. Так on tedy zaczyna1:   R о z u m   Нащо сушиш голову, небоже?   Жура біді порадити не може.   Бог тільки сам нещасливим потіха.   Удай ся до него серцем й устами,   А бог добрий, змилует ся над нами,   С тим позбудеш туги, смутку й лиха.   W о 1 а   Сам не знаєш, що до мене мовиш:   Спиш подобно, чи в поли вітер ловиш!   Пробуди ся, а зваж, що ся діє:   Ото в той годині люб по малой хвилі Будут темни очи твои в могилі,   А язик твой на вікі оніміє.   R о z u m   Гнієть зерно, жеби плод родило;   Гнієть жолнір, бо звитяжити мило;   Сієть орач з охотою и тучи пожадаеть,   Ты смерти боишься власне як би тіло Не повставши на суд страшный вічне гнити міло,— Т акая то любов бога в твоем серці палаєть?   W о 1 а   Бог єсть силен, трудно не признати.   Але трудно смерти ся не лякати:   Плачуть люде по улицях, плач их єсть безмерный. Гради, веси, поля, леей трупов полни,   Смутний погреб пси и круки, звіри в собі ледве   чинити здолни   Сами навет священики одмели люд свой вірний.     1 Року 1769 моровиця опанувала Луцьк і цілу Волинь. Була і по інших краях, але не така сильна, як на Волині і біля турецького кордону. Був я на той час у костьолі луцькому від його милості ксьондза Сильвестра Лубенецького біскупа луцького і пастиря voro до керівництва клиром при костьолі посланий. Через зрозумілу тривогу з приводу моровиці склали ми пісню по-українському, яка є ніби суперечкою між мною, що боїться тої моровиці, і названим йогб милістю ксьондзом Схоластиком, який закликав віддатися на волю господа бога. Він починається так: (польськ.).— Ред.   49   W о 1 а   Смерть при муці и смерти Христовой Увольнит нас з погибелі гріховой,   З любве бога принята з охотою.   Готов будь умерти, то для бога мало,   Хотяй би ся при найтяжших болезнех умирало,— Так учини и ти разом зо мною.   R о z u m   Ах боже мій, нех же'умираю И в повітру нехай нагле сконаю,—   Прийми тильки смерть за гріхи смерти сина твоего; И немощну волю для Христовой страсти Тримай сам при твоей воле, крепи, не дай упасти, А ото я в руці твои даю духа моего.   Розд[іл] XI праці д. Житецького присвячений українським віршам історичного змісту, а роздіілі XII — віршам і пісням любовним і загалом таким, що малюють індивідуальне життя. Розуміється, д. Житецький не мав тут претензії вичерпати весь звісний уже матеріал, хош дає дещо і з рукописних джерел. Він заповідає, що при нагоді ще вернеться до тих творів, бо вони «вносять нове світло в студії над народною ліричною поезією» («Київська старина», 1900, II, 170). Сказати по правді, докладна студія над сими творами ще не можлива, поки велика сила рукописного матеріалу лежить не опублікована, а те, що опубліковано, порозкидано по різних виданнях, не зведено докупи і не оброблено як слід.   Оце і все, що зібрав д. Житецький для вияснення генези «Енеїди» Котляревського. Правда, він якось мов урвав своє орання на тім широкім перелозі, лишив набоці деякі твори, дуже важні для зрозуміння духу і стилю «Енеїди», як ось прозові і віршовані повісті, поему про пекельного Марка, і т. д. З тим усім його праця має велику вартість, як перша проба обняти весь досі запущений обшир і вказати еволюцію та боротьбу там, де досі історики літератури бачили або пустиню, або хаос.Прімітки   С. 33. Димитрій Ростовський (Данило Савич Туптало, 1651 —1709) — український і російський церковний діяч і письменник. У 1684—1705 рр. створив багатотомний звід житій святих «Четьї-мінеї», використавши російські, грецькі та латинські матеріали.   С. 34. Й о х е р Адам (1791 — 1860) — польський бібліограф.   Прокопович Феофан (1681 —1736) — український і російський письменник І церковний діяч.   Грабянка Григорій Іванович (? — близько 1738) — український козацький літописець.   Барський Василь (справжнє прізвище — Григорович, 1701 —1747) — чернець-мандрівник, автор подорожніх записок, що вийшли кількома виданнями вже після його смерті («Странствования Василия Григорьевича Барского по святым местам Востока с 1723 по 1744 гг.»).   С. 35. Лащевський Варлаам (близько 1704—1774) — український письменник, педагог, церковний діяч.   Кониський Георгій (1717—1795) — український письменник, церковний і культурний діяч.   Щербацький Георгій (? — 1754) — викладач Київської академії, автор твору «Трагедокомедия, нарицаемая Фотий».   С. 37. Г а д я ц ь к а умова — зрадницька угода гетьмана України І. Виговського з польським урядом, укладена 16 вересня 1658 р. під містом Гадячем, про передачу України під владу шляхетської Польщі. Польський уряд, обіцяючи козацько-старшинській верхівці шляхетство і деякі поступки в релігійних і культурних питаннях, домагався колишніх маетностей і відновлення феодальних повинностей українського селянства у формах і розмірах, які існували до народно-визвольної війни 1648—1654 рр.   [Зібрання творів у п’ятдесяти томах літературно-критичні праці (1900—1902) том 33стор. 33-38, 460, 461]   XIX.	КЛИМЕНТІЙ ТРЯСЦЯ   І	ГРИГОРІЙ СКОВОРОДА   Варто ще окремо поговорити про двох репрезентантів того самого типу мандрованих віршарів українських XVIII віку, яких писання дійшли до нашого часу і викликали досить широку літературу. Маю на думці монаха Климентія, Зінов’евого сина, на прозвище Трясцю, і Григорія Савича Сковороду. Перший належить до початку XVIII в.1, другий до другої його половини. Літературна і соціальна фізіономія обох однаковісінька, хоч у їх інтелігенції і моральному погляді на життя величезна різниця. Оба вони були ученики Київської академії, оба провели свій вік, блукаючи по Україні та по сусідніх з нею країнах, у обох у їх творах крізь старосвітську форму проблискують іскри нових почувань і поглядів, критицизму і рефлексії, зароджується тип новочасного письменника, що виступає не як речник типових поглядів маси або приписів традиційної доктрини, але як індивідуальна поява зі своїми власними поглядами, виробленими сильно розвитим індивідуальним життям і думанням.   Про життя Климентія знаємо дуже мало. По ньому лишився спорий том (321 карта 4°) віршів, віднайдених українським письменником О. Шишацьким-Іллічем*. Нещастя хотіло, щоб той одинокий рукопис, зрештою без початку і без кінця, дістався до рук Куліша, який і присвятив йому окрему статтю*, друковану зразу в «Русской беь седе»* 1859 і передруковану зі значними доповненнями в січневій книжці «Основи» 1861 р. Монографія Куліша як твір науковий, тобто як дослід над письменником на тлі його часу, не без вартості; та все-таки замість дати нам такий культурно-історичний образ, який можна б було утво-     1 Не конче до часів Мазепи, як думає Куліш («Основа»*, 1861, янв[арь], ст. 195), дані, які він наводить на те, що Климентій у р. 1712 був старим дідом, зовсім не певні.   362   рити на підставі рукопису, Куліш естетично крутить носом над його віршуванням, роздирає на собі ризи з приводу його неморальності, лає його або збуває його загальниками в роді «пустословіє». З віршів Климентія вибрав Куліш, мабуть, не все інтересне, а сам рукопис затратив. Так що свої уваги мусимо робити на підставі тих скупих виписок, які подав Куліш і в яких власне дуже мало індивідуального й характеристичного для автора.   Хто був той Климентій, як називався світським прозвищем, не знаємо напевно. У своїй вірші «О школярах дрова крадущих и о ШКОЛЁ » він пише:   Школа — церковный угол, так ся називает,   Кгдиж церковних небоженств дЪтей научает,   И що в церквЪ правят, то и в школЪ знай дует,   А безчиній в ней жадних нигди не знайдует.   Бо мовят: Школа всяким странним дом єст вольний, Але еднакже праве он не своявольний.   И причетниками теж школяре ся именуют.   Поневаж перквЪ святой щире услугуют.   А що часом вкрадут дров, же не мЪють где взять,— МЬщане и селяне не хотять куповать.   А знаю, жеб тим дЪлом люде не згрЪшили»   Иж би когда на який возок ся зложили.   Оправдавши бідних школярів за крадіж дров, якої і бог їм за гріх не поставить, Климентій пише:   А ви, панове, за сей вірш не подивіте,   И кто его написав, и того простіте.   Бо еден бідний школяр прозванием Трясця,   Где жив и где будет жить, не мать ему щастя,   А хочай он в світі живучи вельми ся страждает, Только ж бідний и вельми мизерний, свою торбу   в скриню ховает.   Куліш завважує, що «останні чотири рядки сеї вірші, приписані іншим чорнилом і менше старанним почерком, без сумніву, належать до самого автора». Виходило би з того, що маємо право назвати Климентія-монаха його світським прозвищем — Трясця. Того, що виводить із сього уступу Куліш, що Климентій утік із монастиря і зайняв своє давніше місце дячка в сільській школі, із слів Климентія зовсім не видно; отсі останні рядки міг він додати в своїм рукописі пізніше, на старості літ, але про його заняття в сільській школі як дячок тут нема ніякого натяку; він просто в своїм спомині бачить себе «бідним школярем» та й годі.   363   Климентїй, як каже Куліш, пише про себе, що пере* терпів багато лиха, не мав постійного і -спокійного пристановища, писав свою книгу в різних місцях і з перестанками, «будучи в гоненій». З віршів видно, що він переписував- книги, до чого надавався його гарний почерк:   І часом ся случает писати так трудно;   Же аж не напивши ся горілки, аж нудно;   І сей віршопио мает к писарям горливость1,   Бо і сам тим бил, знает, тую долегливость.   «Дуже правдоподібно,— каже Куліш (от. 165—6),— що він із семінарії вийшов на дячка, на диякона або й на попа, потім повдовів і, не знаючи, що з собою робити, пішов у монастир: се потверджують його пізні нарікання на свою самоту і вільнодумство в справі недвоєженства попів». З віршів, цитованих Кулішем, нічого того не видно, крім одного, що він був монахом. Він з нетаємним презирством говорить про мандрованих монахів:   Многие волоцюги з гультайства бивают,   Особно чернці і черниці також ся пробігают;   Не хотят в монастирех послушаній міти,   І ведлуг своего спасені я терпіти.   Да повість ся иний к бісу по своей волі,   Шукаючи на згибель собі своєволі.   А своя воля добра, да не пожитечна,   З которої ся раждает згибель безконечна,   А особливе чернца и черницю она погубляет,   А світского также вім, же не направляет,   Такому не потреба милостиню давать,   Але всюда годно єсть киями частовать.   Ну, Климентій, певно, не був би писав таке, якбий сам був мандрованим монахом!   В вірші про черців він говорить ось що про себе:   Єсть же то правда, як не одной матери діти,   Иний хоч странствует, да статок будет міти.   Не пойдет таковий где в корчму ночовати,   Але до священника может ся впрохати,   Або хот і до простих также людей честних А не до корчемних котрих домов безчесних.   І я, пишущій се тож негдись провандровался Любо в далекіе край, да зле не блукал ся,   І впять беззазорно стал в монастир поспішать, - І в нем по давному з ласки божой і старших пробувать.     1 Куліш фальшиво толкує те слово на «тягость, трудность», а воно значить тут: жаль, милосердя.   364   Те чернецтво далось йому* одначе, досить солоно* В одній вірші він остерігає багатих людей, що, записавши монастиреві свої достатки, і самі бажали би вступити до монастиря і знайти там спокій, щоб не дуже поспішалися на се діло, «гдиж и во иноцех без имішія трудно и вельми нудно, паче же прежде богатство имущим»]   Здаеть ся, же пробудет ни Ъвши, ни пивши Богатой, в чернецькое житіє вступивши,   И здает ся, же будет ничого не треба,—   Разсмотриг ся напотим, аж всего потреба.   Бо гдиж много такових богатих бйвает,   Же иный всю худобу в монастирь давает;   €му ся видит, будет и тогда контент мЪть,   Аж з-за дубових дверей не будет и видеть.   А хочай двери будут и не дубовые,   Не будут растворени тож и сосновие.   Из рук бЪдний неборак будет юж глядЪти И не будет того, що прежде имЪл, мЬти.   Зачим богатий напрод простерегай ся.   И гди хоч, в чернечество здоров постригайся.   У другій вірші він підносить голос вище і остерігає всіх світських людей перед легкодушним вступуванням у монастир]   З давних часов світовий люд то поведает,   Же никого чернечая риза не спасДет.   И в чернцах если также изхочет гр-Ьшити,   То дай боже, жеби души не згубити.   И бЪлая риза також не погубляет,   Єжели хто добрая дЪля отправляет.   Тил ко то на кождий rpfcx покута бывает,   А не треба ея, хто не согрешает.   А що зась в Черненком ткнет ся теж закону,   О котром не свідомо свЪцкому всякому,—   Бо гди б вЪдал, что ему в чернцих будет случать,   Ни гди бы пуд присягою не хотЪл постригать,   И навязавши б на ся камень, в воду втопил,   Нежели б на вечную скорбь в чернецтво вступив.   Бо правда то, же в чернцах вечная неволя,   А свЪцким во всЪх речах совершенна воля.   И свЪцким здаєтця той чин за хлЪб пшеничний,   А постригшись, познавши дал би и за житний,   А поневаж свЪцкий господар во всем доволен В своем добром, а чернець аж ни в чом не волен Прето вси свЪтовие люде, кайтесь на нас,   Прошу якнайпокорній о том дЪлЪ вас,   Пишет же о том чину совершен дознавец И над всЪх в нем страдальцев бЪднЪйшЙ страдалец. Из бисурманских неволь свободни бивают,   А з чернецтва до смерти не освобожают.   До тої теми чернецького життя вертає Климентій кіль* ка разів і освітлює її з різних сторін;	'   Било негдись чернцам ни що не надобно,   А тепер все потреба такожде подобно.   Бо и чернцеви также хочет ся що мЬти,   Хочай то и не жона в него и не дЪти;   Єднак же чернцу встидно голому ходити,   Тилько як нЬт н-Ьчого, мусит хоч ішосити,   Бо чернцов голих зовут опияками болш,   Або и нецнотливими — то еще и найгорш.   Мовят, же не дармо той ничего не мает,   А бЪдиому нигде взять,— он того не знает.   Кгдиж в монастирях не вельми часто давают Одежу, а запасние лишней не мают.   Убогие чершгЬ хоч большей и працуют,   Тилько ж убогих и там не барзо шануют;   А маючих, як и вмрет, лучшей поминают,   А нищетних в скорий час и запоминают.   И як свЪЦким не добро на свЪтЪ голишам,   Так же то и чернцам сиротам, побЪдашам.   И голих и пришельцов часом не приймают,   Хоч би и ремесник був, проч посилают.   Итак, милий боже, вс*Ьм убогим не добро,   А которий много всего мЪет, тому добро.   І з іншого приводу монастирське життя невеселе:   Кождий инок возможет тое цЪле признати.   Же иаедин-Ь не так скорбно пребивати;   А где в келій собор великій пробувает,   Там ненависть и вражда часто ся украдзет.   Навіть двом монахам в одній келії важко погодитися, бо один   Будет, вім, другого во всем осуждати И ложно злими дЪлы того обношати,'   И завше в иеиависти будет его мЪти,   И отнюд неправедно тож иенавидЬтн.   Щодо своїх мандрівок Климентій не говорить нічого докладного, а бодай із віршів, наведених Кулішем, не можна нічого добачити. Що він згадує про Волинь, про ляхів, жидів І циганів, се знак, що се були його рідні сторони, що потверджується вповні також діалектичними прикметами його мови. Одна його вірша, на жаль, не наведена Кулішем, крім титулу, говорила «О единоверной единой персоне между мужем и женою, то есть наприклад кгди бывает часом муж лях, а жена благочестивая, або жена неблагочестивая, а муж благочестивий, а хочай и   зев   обоє благочестивые, да не едних людей, сиріч муж будет москаль, або литвин, або бойко, або циган или теж з жида лерехрист, или зась жона таковых людей, а он правдивий руснак, козак, украинец породи малороссійськой». Інтересне тут розрізнення народностей і племен руських з назвою «бойко», якою Климентій обіймає, мабуть, галицьких гірняків. Та з того годі догадуватися, чи був він особисто в Галичині. Трохи повнішою видається мені догадка про його побут у Литві.   А то о-Ьм, в Литві малих женят, зле справуют,   Що несмысленным дітям світ тилько завязуют.   В іншім місці згадує про свій побут у Каневі:   Аз, виршопис виділем двоженца прощенна И до служеб божих ціле припущенна:   В Каневі отец Андрей, в четверопрестольних Патріарх бивший, принесл патент от верховних З Іерусалима, з Александріи и Антіохіи Из Константина града письма неплохіи,   И всдлуг письм Ясинский служить благословил И жадною річию нивчем не спротивил.   Варлаам Ясииський був київським митрополитом з 1690 до 1707 року. З того, що Климентій знав попа в Каневі, який від Ясинського на підставі листів чотирьох патріархів вихлопотав дозвіл жити з другою жінкою, не можна вносити, що й Климентій писав у тім самім часі свої вірші; се могло статися ще й 10 або й 20 літ пізніше, коли він міг познайомитися з попом Андрієм. Так само одинока дата, приписана в рукописі Климентія під р. 1712 про велику бурю в день св. Івана Предтечі, писана «нетвердою старческою рукою», як завважує д. Куліш, і з писарськими помилками, також не переконує нас, що в р. 1712 Климентій був уже старцем; могла рука бути «нетверда» з перепою і ум на хвилю заморочений вином, коли буря збентежила його і спонукала в своїм зшитку записати пам’ятку того дня.   Климентій з великим признанням і симпатією згадує про козаків:   Грішит богу, хто дает козакам зневагу.   Простий чоловік завше в дому пробувает,   А козак шедше в войско, ввесь дом свой оставляет. Зачим не тилько ховай боже нагану давать Козакам, але треба их як святих шавовать.'   367   Правда, він остро нападає на таких козаків, що в походах грабують та обдирають беззахисних людей.   Вельми тие козаки зле собЪ поступают,   Жи идучи у войско людей где обдирают.   Таким він грозить Христовою пімстою і смертю в війні. Згадує про козацький звичай — хоронити покійників у полі на могилах:     1 Звичаи козацкіе в тих річах бувают,   Же в полях кладут ся и могили висипают Того ради, же в войсках бивали и в полю Из неприятелями на потичках в бою,—   Жеби по смертех щирость их не запоминанна,   Даби хвалебно людьми честними вспоминанна.   Та він докоряє мужикам, що «втручають ся в козацьку славу» і, гордуючи святим місцем біля церкви, велять хоронити себе в полі на могилах. їм годиться   Гди не пуд церквами, то в гумнах под грушами   покладать,   Жеби жонки их гроби часто навЪжали И на м£сце их других мужиков привожали.   Цілих сорок і три вірші присвятив Климентій жіноцтву. Куліш дуже сердиться на нього за грубий тон тих віршів. «Нема тут ніякої м’якості і нічого подібного до тої поезії, якою надихані наші народні пісні. Він малює жінку диявольським виплодом і богохульствує так, що аж збуджує обурення, бажаючи видати себе моралістом, вищим понад увесь світ». На мою думку, Куліш переборщив своє обурення, забуваючи, що КлиМентій в тих віршах або просто жартує, або переповідає тільки людські, традиційні погляди на жіноцтво. Інтересним жартом треба вважати, прим., отсю віршу:   Козацкий звичай тие то дЪвшгЬ мают,   Що зараз по весіллю и дЪти рожают;   Бо на свЪтЪ так мовят: «Козацкому роду Мало когда, або теж немаш переводу».   И добре чинят, же то з запасом приходят,   Запаси бо жадною мЪрою не шкодят.   Где еще девять мЪсяц на тое труждати,   А то лЪпш в скорий час приплодок оглядати.   И хто-колвек меж людьми тое похваляет,   Котрий где чоловЪк роботу поспешает. .   Зачим здорови собЪ живЪт и пробувайте И без лЪности в ноч и в день в том ся труждайте.   368   Він протестує против карання дівчат, що мають нешлюбні ДІТИ!-   Не треба такових дів карностю карати,   Що сторают ся в войско людей примножати.   Бо як здавна людей войскам було треба,   А тепер в нашем віку найпаче потреба;   Гдиж немногое войско малу силу мает, ,   А великое в нівеч менших обращает.   За чим би то слушна реч тое похваляти,   А то не волио свого доброго давати!   Они бідние войску так щиро прияют,   А другій невинно за то зневажают.   Прето нехай карані тій то бивают,   Котрій дітей своих дурно погубляют.   А ви, дівки, за тое мене похваліте Да кварту и другую горілки купіте!   Значну часть Климент ієвих віршів займають характеристики різних ремесел та загалом родів людської праці» отже, «о оскудініях в сие время грошових», де нарікає на фальшиву монету, о кухмистрах, о гафарах, о золотарях, о довбишах і тренбачах, о музиках, цимбалістах і скрипниках (хвалить дуже се ремесло і називає його святим), о дударях — ганьбить їх гру і   Мерзеная то игра дуда зоставает И шуйцу всім грішним людям призначает; Надимают бо ся, яко гордий дмет ся,   Покуль ревти и густи з бідою начнет ся.   Далі йде уступ «о танцях», які йому не подобаються, «о сідлярах, сагайдачниках, стрільниках, солитраниках, пороховниках, роговниках, иконописцях», про яких читаємо!   И котрий маляр чисто вік свой провождает,   То чудовна, от него икона бивает;   А богомазкие чуд образки не мают,   Бо тнлько богу своим ремеслом наругают.   Далі характеризує автор друкарів, інтролігагорів, папірників, винокурів, мулярів, пивоварів, садоводів, котлярів, вапенників, гончарів, яких дуже хвалиты   . Первий на світі гончар, ремесник, труждатель Сам господь бог, Адама І Єви создатель;   Прето можно гончарство святам ділом назвать, Поневаж бог Адама зволил з глини создать.   Далі йдуть ткачі, бердники, кравці, шевці, кожум’яки» бондарі, теслі, звонники, ковалі, сницарі, мельники, ша- повали, ратаї, гутники, ситники, олійники, воскобійники,   токарі, кушнірі, торяники і солевари і нарешті рандарі, про яких читаємо:   И убогий чоловік хтЪл би рандарем бить Єсли би то столько мЪл грошей рату платить: Тилько же и богатий не всякий то может,   Р'Ьдко який на тое суму вложить зможет.   А хоч ин и богач есть, того не доступит Рандорского уряду, аж больш рати поступит;   И доступивши, гди ся пощастит, хлЪб мает,   Але посполитим юж людем перешкажает.   Не вольно продавати горілки никому,   Тилько то рандареви уже єдиному;   Также и тютюну юж не вольно продавать,   Тилько до него мусяТ ходити куповать;   А если и доготь вкупЪ заарендует,   То и догтем нихто вже большей не шинкует.   А инодЪ в аренд fc и брага бивает,—   Хто не чувал с вЪку, той вел ми ся удивляет.   «А се-ж, мовит, якие вигадали кадукове?   Наши не чували з ві>ку сего и продкове?»   Ся вірша дуже добре характеризує фіскальну політику лівобережних гетьманів у початку XVIII в. і вказує заразом, де маємо шукати джерела того рандарського лиха, на яке так нарікаєгься в думах про Хмельницького; не в польській Україні з половини XVII в., де ніякі документи не знають про се, а власне в гетьманщині з початків XVIII в., коли мусили повстати також ті думи про Хмельницького.   Як бачимо, Климентій Трясця дає в своїх віршах хоч не систематично підібраний, але все ж таки інтересний матеріал для змалювання української культури в початку XvIII в. Затрати його рукопису (він згорів підчас пожежі Кулішевого хутора)* треба пожалувати, бо ж, певна річ, що Куліш не все інтересне й важне вичерпав із нього. З тим застереженням спасибі Кулішу й за те, що хоч зберіг нам хоч такі уривки на пам’ятку по недбалім віршописці, але по чоловіці обдарованім доброю обсервацією життя і увагою на його буденні, але характерні явища.   Прімітки   XIX.	Климентій Трясця і Григорій Сковорода   С. 362. Шишацький* Ілліч Олександр Васи* льович (1828—1859)— український поет і етнограф, редактор неофіційної частини газети'«Черниговские губернские ведомости».   ...дістався до рук Куліш а, який і присвятив йому окрему статт ю...— Статтю П. Куліша «Климентий, украинский стихотворец времен гетмана Мазепы» див.: Русская оеседа, 1859, т. V, кн. 17, с. 79—140, а також: К у л и ш П« Обзор украинской словесности. I. Климентий.— Основа, 1861, № 1,   «Русская беседа»—слов'янофільський журнал, виходив у Москві в 1856—1860 рр.В ньому друкувалися і твори українських письменників — Т. Шевченка, Марка Вовчка, П. Куліша.   «Основа» — перший український суспільно-політичний і літературно-мистецький журнал ліберально-буржуазного напряму. Видавався у Петербурзі в 1861—1862 рр.   С. 370. Затрати його рукопису (він згорів під час пожежі Кулішевого хутор а)...— Так вважали вчені, сучасники І. Франка. 1909 р. професор Київського університету С. І. Маслов знайшов рукопис серед нерозібраних матеріалів університетської бібліотеки (див.: Маслов С. И. Обзор рукописей библиотеки императорского университета св. Владимира. К., 1910, с. 5—6). Нині автограф Климентія зберігається у відділі рукописів Центральної наукової бібліотеки. АН УРСР, шифр VIII, 73 (193).[Зібрання творів у п’ятдесяти томах літературно-критичні праці  том 40 стор. 362-373, 524]   24